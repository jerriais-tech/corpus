<HTML>

<!-- Mirrored from members.societe-jersiaise.org/geraint/jerriais/fetemunicipale.html by HTTrack Website Copier/3.x [XR&CO'2014], Tue, 15 Jul 2025 13:50:28 GMT -->
<HEAD>
<TITLE>F&ecirc;te Municipale Jeudi au-s&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>F&ecirc;te Municipale Jeudi au-s&eacute;</h2>
Elie va pour se divertir et sort en groum&acirc;chant</font></center><p>

Ch'tait bein &quot;municipal,&quot; j'l'admets, car j'y vis des Vingtniers et des Officiers du Conn&eacute;tabl'ye, mais de <i>f&ecirc;te</i>? Et, qu&eacute;mant, un tas d'monde s'en r'furent &agrave; mi&eacute; la s&eacute;th&egrave;e! Nou dounnait douze sous pour entrer dans l'Marchi &agrave; l&eacute;dghumes de Minden Place, y'o&ugrave; que la f&ecirc;te se dounnait, mais pour s'assi&egrave;the fallait erbailly'i siez sous, ou douze sous, ou m&ecirc;me un ch'lin!! Ch'n'est pon d'pourres fermiers qui peuvent s'affaurder chonna, ni la classe de touristes qui nou veint in'tou. I' pathait que ch'est des fonds pour la <a href="batfli.html">Bataille de flieurs</a> que nou cherche.<br/>
<br/>
Ils avaient mins la strade, sus tchi que les chanteurs et les chanteuses &eacute;taient, du bu de Beresford Street, et la maintchi du monde qu'avaient payi pour entrer et un tchi&egrave;rs des siens qu'avaient payi pour s'assi&egrave;the n'pouvaient dghethe comprendre un mot des chansons. Pourtant, en se l'vant sus l'bu d'ses pids, nou pouvait vaie les gingo&ecirc;ts et les morgaches mais nou n'ou&iuml;ait mot.<br/>
<br/>
Y'en avait qu'&eacute;thaient peu ou&iuml; mais qui n'ou&iuml;aient pas car d'autres, qui n'pouvaient pon ou&iuml;, marchaient et d'visaient et riaient et emp&ecirc;chaient les siens qu'&eacute;thaient deu ou&iuml; de ou&iuml;.<br/>
<br/>
Les lanternes en papi et les p'tits bus d'chicques couleuth&egrave;es 'taient pendus sus les cords, toutes &agrave; peu pr&egrave;s &agrave; la m&ecirc;me hauteur. V'l&agrave; qu'avait l'air d'un tas de rouais dans une vieille tchuisine, peituth&egrave;s les uns en blu et les autres en rouoge. Nou z'allait s'proumner, si nou voulait, dans l'marchi a paisson en fumant une cigarette. Pour les dames y'avait des mousses qui vendaient des &quot;choclets twopence,&quot; et pis Geo. Couoillard, avait d'la litcheu.<br/>
<br/>
Y'eut des &quot;Dandies&quot; qui s'dand'linidrent et des &quot;Chentecler&quot; qui chantidrent... d'lus mus. La musique du Fort joui. Nou l'entendit magnifique.<br/>
<br/>
Y'avait &egrave;tou une moni&egrave;the de r&acirc;fli&eacute;thie &agrave; d'viner le num&eacute;tho d'un billet d'banque. George Sinnatt dis que l'num&eacute;tho 'tait 85,394 et que Mess Hocquard Ph'lip avait gagn&eacute; &pound;5 en d'vinant 85,684; un homme d'Cauchie &pound;1 en d'vinant 85,693, George (du Caesarea) 'tait 3e ov 84,652.<br/>
<br/>
Dans les bancs de d'vant y'avait un tas de dames et d'messieux de chein qu'ils appellent &quot;l'&eacute;lite.&quot; J'pouvais pon vais s'ils r'taient &agrave; s'&ecirc;baill'yi.<br/>
<br/>
I patha&icirc;t qu'i' y'eut hardi de gi &agrave; une bataille de confettis quand vint sus l'tard, mais j'n'en vit rein. J'tais r'hors siez m&eacute; et j'tais &agrave; faithe un biau r&ecirc;ve; que ch'tait l'mais d'Novembre et qui faisait biau temps.<br/>
<br/>
<i><a href="ejluce.html">Elie</a></i><br/>
<i>Nouvelle Chronique de Jersey 23/7/1910</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="sthelyi2017.html">La F&ecirc;te d&eacute; Saint H&eacute;lyi 2017</a><p>
<li><a href="piebal.html">Les St. Jeannais s'en vont aver un bal</a><p>
<li><a href="illuminations1893.html">A M. l'Editeu d'la &quot;Nouvelle Chronique.&quot;</a><p>
<li><a href="mougni.html">La f&ecirc;te au mougni</a><p>
<li><a href="cahouain_mounieth.html">La f&ecirc;te au mouni&egrave;th d'la Trinit&eacute;</a><p>

<li><a href="cahouain_carnaval.html">La bord&egrave;e du carnaval</a><p>
<li><a href="pmcarnival.html">Merrienne goes to Carnival</a><p>
<li><a href="cahouain_fete1920.html">L'Frainque de Vinchelez en fit des sous avec sa djingue de ch'vaux</a><p>
<li><a href="6fillesspringfield.html">Caouain et les siex belles filles exhib&eacute;es &agrave; Springfield</a><p>
<li><a href="arlevee.html">Une Arlev&eacute;e en Ville</a><p>
<li><a href="bazaar.html">Le Bazaar</a><p>
<li><a href="a2kvill.html">L&eacute; Village du Mill&eacute;naithe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/fetemunicipale.html by HTTrack Website Copier/3.x [XR&CO'2014], Tue, 15 Jul 2025 13:50:28 GMT -->
</HTML>

