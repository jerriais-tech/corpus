<HTML>

<!-- Mirrored from members.societe-jersiaise.org/geraint/jerriais/papa_howzat.html by HTTrack Website Copier/3.x [XR&CO'2014], Tue, 15 Jul 2025 13:56:26 GMT -->
<HEAD>
<TITLE>Koum&eacute;k&eacute;ch'na? - Howzat?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Koum&eacute;k&eacute;ch'na? - Howzat?</h2></font></center><p><br>
<br>
&#147;N&eacute; v'l&agrave; un six!&#148; qu&eacute; j'criyis en tapant la balle dans la bordeuse d&eacute; g&eacute;r&eacute;miennes &agrave; Papa.<br>
<br>
&#147;Nou-fait,&#148; dit Papa, tchi 'tait pitcheux et juge pouor not' p&eacute;tite gamme d&eacute; cricket dans l'gard&icirc;n. &#147;Ch'tait la gambe d&eacute;vant l'vitchet! Tu'es hors pouor un cannard!&#148;<br>
<br>
&#147;Oh Papa!&#148;<br>
<br>
&#147;En tout cas,&#148; ajou&ocirc;tit Papa, &#147;chutte bordeuse-l&agrave; est man silly mid off, et tu'as 't&eacute; happ&eacute;. Et j'ai trop caud dans l'sol&eacute; &agrave; pitchi des balles pouor achteu - i' m'faut eune v&egrave;rr&eacute;e d'limonnade, man p'tit.&#148;<br>
<br>
&#147;OK Papa,&#148; qu&eacute; j'dis, et j'halis l&eacute; vitchet (tchi 'tait deux boutelles d&eacute; limonnade auve eune brantchette sus).<br>
<br>
Papa ouvrit ieune des boutelles et v&egrave;rsit deux v&egrave;rr&eacute;es d'limonnade.<br>
<br>
&#147;Ah,&#148; i' dit auve un soupi, &#147;j'sis trop vyi pouor des gammes d&eacute; cricket achteu. Mais quand j'tais janne, y'avait des gammes d&eacute; cricket tout l'temps en &Ecirc;t&eacute;. Nou jouait dans les P&acirc;ra&icirc;sses, et autchun bord o&ugrave;'est qu'i' y'avait un b&ecirc;tchet d't&egrave;rrain nou-s'arrangit des gammes aupr&egrave;s l'travas. Ch'tait d'tchi bouan d'vaie les membres d's &Ecirc;tats tchi halaient lus c&acirc;saques aupr&egrave;s eune matinn&eacute;e d&eacute; d'bats dans la Chambre &agrave; seule f&icirc;n d&eacute; jouer eune bouanne gamme d&eacute; cricket.&#148;<br>
<br>
&#147;O&ugrave;'est qu'i' jouaient la gamme, Papa?&#148;<br>
<br>
&#147;Bein seu qu'dans l'Vi&egrave;r Marchi,&#148; r&ecirc;ponnit Papa. &#147;I' f&icirc;tent s&egrave;rvi la Pyramide coumme vitchet, et l'Bailli, dans ses robes, avaient tr&eacute;jous l'honneu d&eacute; pitchi l'preunmyi.&#148;<br>
<br>
&#147;Mais pouortchi qu'i' n'jouent pon dans l'Vi&egrave;r Marchi au jour d'aniet?&#148;<br>
<br>
&#147;Mais les Membres des &Ecirc;tats qu'j'avons achteu sont un fliotchet d'reintchiv&acirc;les tch'aiment mus aller sus des junkets dans d'aut's pays &egrave;s d&ecirc;pens des contribuabl'yes qu&eacute; jouer des gammes d&eacute; cricket. Y'en a tant tchi sont &agrave; Londres, ou &agrave; St. L&ocirc;, ou &egrave;s Cara&iuml;bes, ou dans tchique jungl'ye Afritchaine ou tchique bord, &agrave; mangi des dinni&egrave;rs et dormi dans des h&ocirc;tels &agrave; ch&icirc;ntch'&ecirc;tailes et distchutter les finnances auve des bantchi&egrave;rs, qu'la m&acirc;jorit&eacute; du temps, i' n'y'a pon assez d'membres pouor faithe deux &ecirc;tchipes. Il a p&acirc;ss&eacute; gentiment dg'ieau par la Corbi&eacute;the d'pis les bouans vi&egrave;rs temps quand Lillie Langtry 'tait la pus fanmeuse joueuse d&eacute; cricket en J&egrave;rri.&#148;<br>
<br>
&#147;Lillie Langtry jouait au cricket?&#148; qu&eacute; j'excli&acirc;mis. &#147;J'n'avais janmais ou&iuml; d'it&eacute;!&#148;<br>
<br>
&#147;Ma Manman avait jou&eacute; contre lyi dans eune gamme d&eacute; p&acirc;ra&icirc;sse &agrave; St. Sa&ucirc;veux,&#148; dit Papa. &#147;Bein seu, chenna 'tait avant qu'ou d'v&icirc;nsse fanmeuse et qu'ou rencontr&icirc;sse l&eacute; Pr&icirc;nce d&eacute; Galles.&#148;<br>
<br>
&#147;Coumme tchi qu'ou rencontrit l'Pr&icirc;nce d&eacute; Galles, Papa?&#148;<br>
<br>
&#147;Bein, n&eacute; v'ch&icirc;n l'histouaithe qu&eacute; ma Manman m'racontit y'a bein d's ann&eacute;es. I' patha&icirc;t qu&eacute; quand la janne Lillie tchittit l'&Icirc;le pouor aller &agrave; Londres sus l'st&icirc;nme, touos les joueurs d&eacute; cricket 'taient l&agrave; sus la cauchie &agrave; la saluer auve lus battes &#150; et bein seu qu'quand oulle arrivit &agrave; <a href="porchemue.html">Porch&eacute;mue</a>, y'avait un troup&eacute; d'cricketeurs Angliais &agrave; sa rencontre (pa'ce qu'oulle avait d&ecirc;j&agrave; la r&eacute;put&acirc;tion d'&ecirc;t' la pus belle joueuse dans l'Empire Britannique entchi). Et coumme d&eacute; ra&icirc;son, quand oulle arrivit &agrave; Londres ou fut &icirc;nvit&eacute;e d'jouer &agrave; Lords &#150; l&eacute; grand t&egrave;rrain d'cricket &#150; et ch'fut l&agrave; qu'l&eacute; Pr&icirc;nce d&eacute; Galles, assis &agrave; s'n aise dans la Bo&ecirc;te Rouoyale auve eune v&egrave;rr&eacute;e d'champangne, vit la belle J&egrave;rriaise sportive pouor la preunmi&eacute; fais. B&eacute;t&ocirc;t, ou d'v&icirc;nt eune v&icirc;siteuse d&eacute; cou&ocirc;teunme &egrave;s gard&icirc;ns du Palais d'Buckingham &#150; et nou dit qu'les gens soulaient rencontrer l'Pr&icirc;nce et la Lillie, touos les deux rouogis et &ecirc;sso&ucirc;ffli&eacute;s, dri&eacute;the les bouais et les bordeuses des gard&icirc;ns.&#148;<br>
<br>
&#147;Pouortchi qu'i' 'taient &ecirc;sso&ucirc;ffli&eacute;s, Papa?&#148;<br>
<br>
&#147;Eeeeehhh, bein man fistaud,&#148; explyitchit Papa, &#147;Ch'est pa'ce qu'i' taient &agrave; pratitchi l'cricket sus la bli&ecirc;te &#150; la batt'tie et la piqu'thie, et sustout la happ'thie... &agrave; chein qu'ma Manman m'dit, y'avait un tas d'happ'thie entre ches deux cricketeurs dist&icirc;ndgis. Mais la m'm&egrave;e au Pr&icirc;nce, la Reine Victoria, n'aimait pon trop toute chutte jou&ecirc;thie ensembl'ye sus la bli&ecirc;te du Palais, sustout quand ou d&ecirc;couvrit qu'il' avaient fait s&egrave;rvi des changli&egrave;rs en or d&eacute; d'dansl'Palais coumme lus vitchet: 'J&eacute; n'sommes pon am&ucirc;th&eacute;es!' qu'ou dit. Et don les joueurs &#150; l&eacute; Pr&icirc;nce et sa parchonni&eacute;the - lus en allaient &agrave; Lords &agrave; seule f&icirc;n d'jouer dans d's &ecirc;tchipes d&eacute; cricket en s'gret.&#148;<br>
<br>
&#147;Coumme tchi qu'i' jouaient en s'gret dans un t&eacute; stadium, Papa?&#148; j&eacute; d'mandis.<br>
<br>
&#147;Bein seu qu'en d&ecirc;dg&icirc;thement &agrave; seule f&icirc;n qu'la Reine n'en ou&icirc;sse mot,&#148; r&ecirc;ponnit Papa. &#147;L&eacute; Pr&icirc;nce m'ttait eune castchette auve eune manni&eacute;the d&eacute; gril d'vant sa fache &agrave; seule f&icirc;n qu'nou n'l'&egrave;rconna&icirc;sse pon. Et, man p'tit, n&eacute; v'ch&icirc;n pouortchi qu'les batteurs d'au jour d'aniet portent ches castchettes-l&agrave; en m&eacute;mouaithe du temps quand l'Pr&icirc;nce d&eacute; Galles jouait &agrave; Lords.&#148;<br>
<br>
&#147;Mais coumme tchi qu'la Lillie s'd&ecirc;dg&icirc;thait, Papa?&#148;<br>
<br>
&#147;&Agrave; seule f&icirc;n qu'les spectateurs ne viy&icirc;ssent pon sa belle bouoche et san rouoge &agrave; l&egrave;vres, ou cliuttait eune &ecirc;norme fausse moustache sus sa fache. Et d'chutte manni&eacute;the-l&agrave; ou r'chut san fanmeux m&ecirc;nom.&#148;<br>
<br>
&#147;Tchi m&ecirc;nom, Papa?&#148;<br>
<br>
&#147;Viyant qu'auve chutte grande moustache-l&agrave; ou r'sembliait div&egrave;rs&eacute;ment au grand joueux Australien, Dennis Lillee, ou 'tait m&ecirc;nomm&eacute;e 'The Jersey Lillee'!&#148; <br>
<br>
Et Papa ad&egrave;rchit l'aut' boutelle d&eacute; limonnade auve la balle. &#147;Koum&eacute;k&eacute;ch'na?! Howzat?!&#148; qu'i' criyit.<br>
<br>
Papa est tr&eacute;jous &agrave; m'pitchi un googly quand i'm'raconte eune histouaithe, car il est un fichu vi&egrave;r menteux.<br>
<br>
<br>
&nbsp;<p>
<i><a href="jerpoem.html">Geraint Jennings</a><br>
2003</i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="cricket.html">L&eacute; Cricket</a><p>
&nbsp;<p>
<li><a href="papafawkes.html">La S&eacute;th&eacute;e d'Papa Fawkes</a><p>
<li><a href="crapauddnoue.html">L&eacute; Crapaud d'Nou&eacute;</a><p>
<li><a href="bananes2.html">Oui-dgia, j'n'avons pon d'bananes</a><p>
<li><a href="papaleune.html">Papa, est-i' leun&eacute;?</a><p>
<li><a href="papaieau.html">Nou n'a rein sans peine, pas m&ecirc;me ieau d'la fontaine</a><p>
<li><a href="papapethi.html">Au p&eacute;thi d'la m&eacute;</a><p>
<li><a href="papacotte.html">L'&Acirc;ge d&eacute; Pi&egrave;rre et d'Menneties</a><p>
<li><a href="papabliase.html">Dans la bli&acirc;se siez Papa</a><p>
<li><a href="papamervelles.html">Papa et les pus grandes m&egrave;rvelles du monde</a><p>
<li><a href="papacolinmachons.html">Ch'n'est pon par les c&ocirc;nes qu'nou dit la v&eacute;thit&eacute;</a><p>
<li><a href="papaprison.html">L&eacute; cr&icirc;nme n'apliatit pon</a><p>
<li><a href="papasicreche.html">Papa et la grand' sicr&egrave;che</a><p>
<li><a href="papaouaithelin.html">L'Oua&icirc;thel&icirc;n et les Mo&ucirc;ques &agrave; Myi</a><p>
<li><a href="papagalettes.html">Papa et ses galettes</a><p>
<li><a href="papa_avri.html">Papa et l'Pa&icirc;sson d'Avri</a><p>
<li><a href="papa_pizzas.html">Les Pizzas &agrave; Papa</a><p>
<li><a href="papa_halloween.html">Papa m'a explyitchi tout entouor Halloween!</a><p>

<li><a href="adlmvictoria.html">La statue &agrave; la Reine Victoria &agrave; Bangkok</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/papa_howzat.html by HTTrack Website Copier/3.x [XR&CO'2014], Tue, 15 Jul 2025 13:56:26 GMT -->
</HTML>
