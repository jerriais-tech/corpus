<HTML>
<HEAD>
<TITLE>Ra&icirc;que pouor vos i&egrave;rs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ra&icirc;que pouor vos i&egrave;rs</h2></font></center><p>

<p>Quand nou liet les nouvelles, nou pou&ocirc;rrait qu&acirc;siment craithe qu'l&eacute; Chef Minnistre est &agrave; fliatter un blianc cat dans eune grand' cave s&eacute;gr&egrave;te tchique bord dans l'&Icirc;le et &agrave; complioter un ma&icirc;t'-plian pouor contch&eacute;thi l'monde. Ou, auve touos les rapports d&eacute; cam&eacute;ras s'grets et &ecirc;pieurs par les c'm&icirc;ns, ch'est-i' "M" tch'est en ch&egrave;rge du gouv&egrave;rn&eacute;ment d'J&egrave;rri? Acant&eacute; of&ucirc;che "Q" dans l'D&ecirc;part&eacute;ment du Transport et des S&egrave;rvices Techniques? </p>

<p>En Ville, j'avons des cam&eacute;ras &ecirc;pieurs m&acirc;t&eacute;s par les c'm&icirc;ns, et des cam&eacute;ras dans d's &ecirc;coles et des boutiques et d's offices. J'y sommes accou&ocirc;teunm&eacute;s au jour d'aniet. Mais quand nou ouait qu'nou fait s&egrave;rvi eune vaithuthe &ecirc;pieuse dans les par &agrave; vaituthes, nou s&eacute; d'mande si ch'est d'l'&ecirc;pi&ecirc;thie ou d'l'espionnage. Ch'est au mains un sou&ocirc;lagement qu'les cheins tchi trav&acirc;lent pouor l's &Ecirc;tats n'sont pon pouor achteu, coumme <a href="jamesbond.html">James Bond</a>, p&egrave;rm&icirc;ns d&eacute; tuer!</p>

<p>Y'a tant d'cam&eacute;ras par les c'm&icirc;ns et nou-s'est tant film&eacute;, ch'n'est pon ravissant qu'nou ouait ou liet l'brit qu'les gr&ocirc;sses t&ecirc;tes sont &agrave; complioter contre l'citouoyen pa&icirc;sibl'ye. Et chenna sustout s'nou-s'a 't&eacute; &agrave; filmer des gens par 'ch&icirc;n et par l&agrave; en s'gret. Car ieune des justific&acirc;tions pouor chutte film&eacute;thie est qu&eacute; v'l&agrave; tchi d&ecirc;couothage les tch&eacute;thouongnes, les reintchiv&acirc;les, les bl&eacute;g&egrave;rdes, les tch&egrave;rnaches, et les laiduthes. Mais si les malfaiteurs et poltrons n'sont pon dg&egrave;rnis qu'nou-s'est au dget, i' n'y'a pon d'itelle chance qu'i' saient d&ecirc;couothagis.</p>

<p>Ch'fut l'9 d'Mai 1840 quand la dadg&egrave;rrotype fut mouontr&eacute;e en J&egrave;rri pouor la preunm&eacute; fais. Ch'est p&ocirc;ssibl'ye qu'eune dadg&egrave;rrotype faite chu jour-l&agrave; d'l'<a href="travaux.html">&eacute;glyise d&eacute; Saint H&eacute;lyi</a> fut l'preunmi&eacute; photo pr&icirc;ns en l'&Icirc;le. D'pis chu temps-l&agrave;, combein d'portraits ont 't&eacute; pr&icirc;ns par des J&egrave;rriais, des v&icirc;siteurs, des touristes et toutes les manni&eacute;thes d&eacute; gens? Et achteu auve des cam&eacute;ras dans les t&eacute;l&eacute;phones d&eacute; pouchette nou peut &ecirc;t' photographi&eacute; autchun bord.</p>

<p>Ra&icirc;que pouor vos i&egrave;rs? Y'a des doutanches, car nou vait tout partout. L'yi du ma&icirc;t' fait pus qu'ses deux mains - la tchestchion est tchi qu'est l'ma&icirc;t'.</p>

<p>Tout coumme, si &agrave; la f&icirc;n y'&eacute;tha janmais un casino en J&egrave;rri, ch'es'sa sans doute l&eacute; "Casino Royale".</p>

<i><a href="jerpoem.html">Geraint Jennings</a></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="happysnaps.html">Happy Snaps</a><p>
<li><a href="tynan.html">Tynan</a><p>
<li><a href="reve2011p.html">Un r&ecirc;ve</a><p>
<li><a href="reve2011e.html">Un r&ecirc;ve</a><p>


<li><a href="film.html">Veues, cam&eacute;ra, action!</a><p>
<li><a href="jamesbond.html">Man nom est Bond..... J&icirc;nm&icirc;n Bond</a><p>
<li><a href="hollywood.html">J&egrave;rri - l&eacute; nouvieau Hollywood?</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
