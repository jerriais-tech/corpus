<HTML>
<HEAD>
<TITLE>Le Recteur Reste</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Recteur Reste</h2>
Un D&eacute;nouement Inattendu</font></center><p>

<div align="left">Dramatis Personae : -<br/>
<br/>
ELISAB&Eacute; LANGLIAIS.<br/>
AMICE LANGLIAIS (s'n homme).<br/>
MISSICE TOURGIS.<br/>
LE R&Eacute;V&Eacute;REND BARBELOT, M.A.,<br/>
             Recteur de Ste. Clotilde.<br/>
<br/>
<br/>
</div><div align="center">Sc&egrave;ne :<br/>
<br/>
La grande tchuisine siez les Langliais.<br/></div>
<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sis pas g&ecirc;n&eacute;e tch'est qu'tu dis, Amice, i' s'peut qu'il est un vilain, d&eacute;sagr&eacute;ablye vier cherche-querelle, je n'dis pas qu'i' n'y est pon, mais en m&ecirc;me temps l'homme s'en va et p't-&ecirc;tre que jamais je n'le r'verrons.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'savais qu'i' y avait autchun dangi qu'i' r'vaindrait, je touan'nais l'dos sus l'Eglyise d&egrave;s d'main, au matin et je m'mettrais M&eacute;thodiste!<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh mais Amice, ne p&acirc;les pon d'm&ecirc;me don! Si la Providence te ouiyait!<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si la Providence avait affaithe au vier Barbelot, ou sympathis'zait avec m&eacute;!<br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ch'est bain vrai chenna! Ch'est un homme insupportablye! Je n'avons que deux mins&eacute;thablyes pommiers de M&ucirc;s&eacute;-d'Boeu dans not'e gardin, et pas pus tard que la s'maine pass&eacute;e, il insulti m'n homme d'une mani&eacute;the ab&ocirc;minablye, parce qu'i' r'fusi de li paye la dja&icirc;me.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais i' n'faut pas oublier que les &ecirc;preuves nos sont envi&eacute;es pour notre bain et pour nos apprendre la p&acirc;tienche.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'est pas Surveillant t&eacute;, tu peux l'&ecirc;viter quand tu veurs, tu l'vai raique quand il est dans la tchaithe, ouest qu'il est forchi de s'contr&ocirc;ler un mio.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh bon! Et pis tch'est qui souogne des d&eacute;corations et tout chenna pour le &#8220;Thanks-giving,&#8221; si ch'n'est pas m&eacute;? Oquo ch'te ann&eacute;e ch'tait m&eacute; qui -<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah! ch'n'est qu'une feis par an, chenna, et j'ai tr&eacute;jous r'mertchi que tu r'vains avec des pliaintes de tchique sorte.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&ecirc;prouve tr&eacute;jous &agrave; m'rassouv'nin que j'sis chr&ecirc;tchaine. Je n'pr&eacute;tends pas &ecirc;tre une sainte, mais si tchiquefais que j'dis tchiquechose hors de la vaie, j'en ai tr&eacute;jous r'gret oppr&egrave;s, et tu l'sais bain Amice.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't-&ecirc;tre bain, mais je dis m&eacute; qu'un Recteur qu'a m&ecirc;nagi dans l'couothant de deustrais ans, de faithe sa congr&eacute;gation d&ecirc;tester lus &eacute;glyise, eh bain, ch'est signe qu'i' y a tchiquechose qui n'va pas bain.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je sais bain, man chier Amice, que tu as ieu a en enduther pas mal, avec les choses qu'i' t'a dit tchiquefais et je n'comprends pas comment qu'tu n't'&egrave;s pas emport&eacute; d'col&eacute;the pus qu'tu n'as fait.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh je n'sis pas bain prompt &agrave; m'm&acirc;rri. Dieu mercie!<br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dites-m&eacute;, Mess Langliais, avait-i' pon fait tchiques ermerques entouor les sous d'la collecte?<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon! je n'avais pas ou&iuml; p&acirc;ler d'chenna, m&eacute;! Tu n'm'en avais jamais dit rain t&eacute;, Amice! I' n't'avait pas par chance atchus&eacute; de l's aver empaut&eacute;s?<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, pas directement. Mais ch'n'est pas tout-d'm&ecirc;me bain pliaisant quand i' vos est dit aussi bouan, en pr&eacute;sence de touos les officiers de l'Eglyise, que nous a chouaisi de faithe la collecte du c&ocirc;t&eacute; gauche afin de pouver passer par dessus les membres d'sa famille.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il a dit chenna? Ah le sc&eacute;lerat! Eh bain ettou! Les &ecirc;fants ont tr&eacute;jous ieu lus pi&eacute;ches de siex sous toutes pr&ecirc;tes dans lus mains.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, je l'sais bain ma ch&eacute;rie, mais tu vai, i' dit des choses comme chenna justement pour cherchi chicane. Mais ch'est les choses qu'i' fait &agrave; tchi qu'j'objecte.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en riant)</i>. - Les choses qu'il a fait tu devthais dithe. Ch'est tout fini acheteu, puisque j'allons &ecirc;tre d&ecirc;faits d'li. Mais oquo, oppr&egrave;s tout, ch'n'est p't-&ecirc;tre pas entch&eacute;thement sa faute. Chenna ne m'eton'nait pas si ch'tait san faie qui s'sait en d&ecirc;route. Dans chu cas-l&agrave; nou d&eacute;vthait aver pitchi d'li.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je pouorrais l'pardonner si i' n'pathaissait pas aver tant d'pliaisi &agrave; faithe ses m&eacute;chancet&eacute;s, mais enfin ch'est comme tu dis, i' s'en va et tout chein qu'j'esp&eacute;the est de jamais n'la r'vaie, ni d'autres comme li!<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bain, tu vaindras avec m&eacute; li payi une visite, n'est-che pas Amice? Oquothe oppr&egrave;s tout il a 't&eacute; not'e ministre pour bain d's ann&eacute;es et a m&ecirc;me b&acirc;tisi nos mousses et i' dait &ecirc;tre bain du pour li le pou&ocirc;re homme, malgr&eacute; qu'i' n'en fait pas la m&icirc;ne, de s'en aller comme chenna, sachant que tout l'monde est content d'en &ecirc;tre d&ecirc;barrass&eacute;s.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quant &agrave; chenna, j'&icirc;thai bain, mais je te l'dis d'avanche, je n' m'en vais pas c'menchi &agrave; li faithe des biaux-biaux.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laisses-m&eacute; faithe, man vi, je saithai bain tchi li dithe m&eacute;.<br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais absol&ucirc;ment, ou n'allez pas vos abaissi &agrave; aller le visiter siez-li! Il est capablye de vos frumer la porte au nez! Je n'li f'thais autchune affaithe, m&eacute;! Qu'i' s'n &acirc;ge! Un ap&ocirc;tre comme le vier Auguste Barbelot qui cherche tr&eacute;jous dispute &agrave; tout l'monde alentou d'li, qui n'a jamais de considethation pour les sentiments de tchi qu'che sait et qu'est tr&eacute;jous d'opinion que n'y a qu'li qu'a raison, es'sait bain mus otchup&eacute; &agrave; t&acirc;chi d'converti les Chinouais ou les Zoulous que d'resti &agrave; pr&ecirc;chi l'Evangile &agrave; des gens comme nous. Qu'i' s'en &acirc;ge! Tant pus vite, tant mus!<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(tristement)</i>. - J'en ai quasi r'gret pour sa pouore dame. Je n'crai pas qu'oulle est bain robuste, et ou travaille si du pour la &#8220;Sale of Work.&#8221;<br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Lyi? Ne m'p&acirc;lez pas d'chute cr&eacute;atuthe-l&agrave;! Oulle est aussi pi&eacute;the comme li! La &#8220;Sale of Work&#8221;? Tu oublie don Lisab&eacute; comment qu'ou nos traite quand j'y sommes. Ou trouve &agrave; r'dithe sus tout et nos c'mande justement comme si j'&eacute;tions ses servantes. Avous jamais connu une femme aussi hautaine? Quand nou la rencontre dans la route avec san nez en l'air, oulle a bain d'la peine &agrave; vos dithe bonjour.  Quant &agrave; m&eacute; - <br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Un brit se fait entendre)</i>.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'nou ouait?<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est la h&eacute;che du gardin!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Missice Tourgis couort &agrave; la f'n&ecirc;tre et s'&ecirc;crie toute excit&eacute;e).</i><br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh Seigneur de gr&acirc;ce! Ch'est li! I' s'en vaint ichin!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Le R&eacute;verend Auguste Barbelot tappe &agrave; la porte avec le manche de san parapluie).</i><br/>
<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Amice va li ouvri).</i><br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, ch'est Moussieu l'Recteur! Entrez Moussieu, ch'est une honneur pour nous de vos r'chever dans notre humblye d'meuthe. L&agrave;, assi&eacute;vous. Je voudrais vos d'mander s'ou connais vos principes. Vos pliaithai-t-i' que ma femme vos f'thait une tass&eacute;e d'th&eacute;e?<br/>
<br/>
Barb.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh! nannin mercie, je sis &agrave; visiter une partie des membres de ma congr&eacute;gation ch'tte arlev&eacute;e et j'ai d&eacute;j&agrave; ieu du th&eacute;e &agrave; une maison ou deux. Mercie la m&ecirc;me chose.<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'esp&egrave;the que j'n'avons pas raison d'supposer qu'ous &ecirc;tes &agrave; faithe une ronde pour dithe &#8220;au revoir&#8221; &agrave; touos les membres de l'eglyise!<br/>
<br/>
Barb.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait l&agrave; m'n intention quand j'ai tchitt&eacute; l'Rectorat.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais man chier Moussieu, absolument ous allez ervenin sus vot'e d&eacute;cision. Tch'est qu'j'allons faithe ichin &agrave; Ste. Clotilde sans vous? Oppr&egrave;s tant d'ann&eacute;es!<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ch'est bain vrai Moussieu. J'&eacute;tions justement &agrave; distchuter la position avec ichin Missice Tourgis quand ous &ecirc;tes venu et &agrave; dithe combain que j'&eacute;tions afflygis en contempliant une s&eacute;pathation qui n'a autchune raison-d'&ecirc;tre. Je sais parfaitement bain qu'i' y a ieu des occasions que - mais ne p&acirc;lons pas d'chenna. Je sommes tous de bouans Chretiens, j'esp&eacute;the, et je savons bain comment nos pardonner les uns les autres. Votre d&eacute;part es'sait une calamit&eacute; irr&eacute;pathablye pour la p&acirc;raisse de Ste. Clotilde.<br/>
<br/>
Barb.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je sis charm&eacute; et profondement &ecirc;mu, ma chiethe Missice Langliais de vos ou&iuml; exprimer de patheils sent&icirc;ments. Je m'&eacute;tais imagin&eacute; que j'avais fait un grand nombre d'ennemins dans la p&acirc;raisse mais je c'menche &agrave; r&eacute;aliser que ch'n'est pourtant pas d'm&ecirc;me, avec l'exception, peut-&ecirc;tre de notre soeur Tourgis et san charmant homme, par sus la p'tite affaithe de la dja&icirc;me. Si je m'permins de m'servir de tchiques patholes grossi&egrave;thes ou mal-polies, je vous en fais mes pus humblyes extchuses, Missice Tourgis.<br/>
<br/>
Missice Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh n'en p&acirc;lez pas, Moussieu, tout chenna est roubli&eacute;. Ou viyiz, P&icirc;teur et m&eacute; je sommes des gens d'm&ecirc;me, je n'portons jamais rantchune.<br/>
<br/>
Barb.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Noblyes caract&eacute;thes.<br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et dites-m&eacute;, comment qu'est votre estimablye dame?<br/>
<br/>
Barb.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah! Madame Barbelot n'est pas trop bain. Tout chennechin l'a boulevers&eacute;e et je crains que toute la s'maine j'avons ieu des distchussions et des querelles ergrettablyes. V'l&agrave; treis nyits que j'n'ai pas dormi. Oulle 'tait tout aussi d&ecirc;termin&eacute;e comme m&eacute; de dithe Adieu &agrave; la p&acirc;raisse mais l'aut'e Vendredi ou' r'vint de la s&eacute;th&eacute;e d'cou&ocirc;tuthe toute &ecirc;mutionn&eacute;e et ou m'dit, &#8220;Auguste, je n'pouvons pas nos en aller! Toutes les soeurs &agrave; la cou&ocirc;tuthe m'ont suppli&eacute;e, les lermes &egrave;s yeux de t'faithe erv&eacute;nin sus ta d&eacute;cision. Ch'a 't&eacute; une r&eacute;v&eacute;lation pour m&eacute; de vaie comment qu'i' sont attachies &agrave; nous.&#8221;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je crai qu'ous &eacute;tiez-l&eacute; vous, Missice Tourgis, alors ou d'vez aver connaissance de chein qui s'passi.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'exprimi un r&eacute;fus cat&eacute;gorique!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai r&eacute;alis&eacute; anni&egrave;t que ch'tait Satan qui m'souffliait &agrave; l'ouotheille &#8220;Barbelot, ne c&egrave;de pas un pouce! ches gens-l&agrave; n'sont pas sinc&egrave;thes. I'vos ha&iuml;ssent comme la peste!&#8221;<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et &agrave; ma honte de l'dithe, j'&ecirc;couti ses conseils. J'esp&egrave;the d'en &ecirc;tre pardonn&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et anni&egrave;t, malgr&eacute; les supplications de ma chi&eacute;the femme, je m'sis mins en route, d&ecirc;termin&eacute; de payi une derni&eacute; visite &egrave;s pus importants membres de ma congr&eacute;gation. <br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais la chaleureuse r&eacute;ception que j'ai r'chu &agrave; ch&acirc;que maison et les pri&egrave;thes de rester, ont ieu pour effet d'&ecirc;branler ma d&ecirc;termination et je me sis dit, &#8220;J'm'en vais aller siez Amice Langliais, man prumi&eacute; Surveillant, un homme sans r&eacute;proche, et che s'sa s'n attitude qui m'd&eacute;cid'da.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Extchusez-m&eacute;, mes chiers amins si j'&eacute;motion m'emp&ecirc;che de vos r'mercier en patholes convenablyes de la d&eacute;votion qu'ous avez t&ecirc;moigni &agrave; m'n &ecirc;gard. Les Clotildiens sont de pus r&eacute;els Chr&eacute;tchains que lus pasteur. J'ai v&ecirc;tchu parmi vous pour tchinze ans et j'y restethai acheteu jusqu'&agrave; la fin! Ma chi&egrave;the femme s'en va &ecirc;tre enchant&eacute;e! Ah ch'est ichin le pus heutheux jour de ma vie. Ma prumi&eacute;the action en rentrant au Rectorat essa de d&ecirc;truithe, en fliantchant au feu le sermon d'adieu que j'avais pr&eacute;path&eacute; pour Dimanche tchi vaint. Chu sermon-l&agrave; fut &ecirc;crit quand j'&eacute;tais souos la domaine de Satan et souos une fausse impression quant &agrave; vos sentiments envers m&eacute; et contchaint des expressions qui n'sont pas dignes d'un Chr&ecirc;tchain.<br/>
<br/>
Amice. &nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Moussieu, est-che qu'ou n'trouvez pas votre t&acirc;che un mio lourde pour un homme de votre &acirc;ge?<br/>
<br/>
Barb.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui certainement, mais je m'en vais arrangi pour un vitchaithe. J'ai un pathent qu'est admithablyement qualifi&eacute; pour la pliaiche et Moussieu Cooper-Smith, le riche moussieu qu'a acat&eacute; la Seigneuthie, m'a offert de payi ses salaithes hors de sa pouchette.<br/>
<br/>
Amice.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah!<br/>
<br/>
Barb.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vaithe, v'l&agrave; tchi m'soulag'ga un mio et j'aithai l'temps de vos donner pus d'attention que dans l'pass&eacute;.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bain, &agrave; b&eacute;t&ocirc;t Mrs. Tourgis, &agrave; b&eacute;t&ocirc;t ma chi&egrave;the Missice Langliais. A demain Mess Langliais. Ou m'avez rendu un homme heutheux et je vos en r'mercie du fond d'man tchoeu. <i>(Amice le condit jusqu'&agrave; la porte).</i><br/>
<br/>
Amice. &nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ervenant envers les deux femmes)</i>. - Eh bain, je v'nons d'en faithe don, une b&ecirc;tise! I' s'en va don rester, et avec san pathent comme vitchaithe, i' pouorra nos vengi comme de pus b&eacute;.<br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bain, i' faut que j'diche que je n'vos comprends pas, m&eacute;. D&eacute;vant qu'il arrivisse, &agrave; vos ou&iuml;, il 'tait bouan &agrave; pendre et ous alliez li en chanter toutes les sortes, et pis, en sa pr&eacute;sence ou n'y avez fait qu'des complyments!<br/>
<br/>
Lisab&eacute;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pis vous don, esp&egrave;ce d'hypocrite! Votre &#8220;affreuse cr&eacute;atuthe&#8221; n'a pas 't&eacute; longtemps devant que d'd&eacute;v'nin une &#8220;estimablye dame.&#8221;  Ou n'portez pas rantchune vous, ni votre homme ninnetou! Oh nan!<br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tch'est que je d'vais faithe ou dithe m&eacute;? Je n'tais pas siez-nous! Quand j'ai veu l'attitude qu'ous avez prins che n'tait pas ma pliaiche &agrave; faithe du train!<br/>
<br/>
Amice. &nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en ritonnant).</i> - Et tch'est qui s'en va converti vos Chinouais et vos Zoulous, acheteu? Mais enfin, chenna n'sert pas d'grand chose de s'entre disputer. Le coup est fait!<br/>
<br/>
Mrs. Tourgis.&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas tch'est qu' not'e P&icirc;teur s'en va dithe quand i' ouitha la nouvelle, mais tch'est qu'i' peut faithe? Ch'est comme ou dites, &#8220;le coup est fait!&#8221;.<br/>
<br/>
</div><div align="center"><b>CURTAIN.</b><br/></div>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="recteurreste.html">Le Recteur Reste</a><p>
<li><a href="pmrecteurs.html">Merrienne et les Recteurs</a><p>
<li><a href="pmrecteurs2.html">Nos Recteurs</a><p>
<li><a href="dialogue1830.html">Dialogue entre Me. Gros-Jean et son Recteur</a><p>
<li><a href="viquet.html">Mousieu Jean et san viquet</a><p>
<li><a href="viquaire.html">Le Viquaire</a><p>
<li><a href="ministrejp.html">Un ministre</a><p>
<li><a href="gdfrligion.html">La R'ligion</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

