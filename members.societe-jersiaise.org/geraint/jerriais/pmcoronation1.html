<HTML>

<!-- Mirrored from members.societe-jersiaise.org/geraint/jerriais/pmcoronation1.html by HTTrack Website Copier/3.x [XR&CO'2014], Tue, 15 Jul 2025 13:43:41 GMT -->
<HEAD>
<TITLE>La Coron&acirc;tion</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Coron&acirc;tion</h2>
Le Portinf&eacute; veint en Ville</font></center><p>

Moussieu l'Editeu,<br/>
<br/>
J'avons yeu un mio d'chaud &agrave; la fin. M&ecirc;credi, yun d'mes vaisins eut la bont&eacute; de m'port&eacute; man preumi&eacute; viage en ville, et hier (Jeudi) y m'mint ocquo p&ucirc;s dans sa dette, car m'ayant pr&ecirc;t&eacute; une couplye d'frouques pour tchiques jours, y vint ocquo avec san lorry m'en r'port&eacute; une trentaine de bathis. Nou trouve ocquo hardi d'bouon monde &agrave; <a href="st_ouen.html">Saint-Ou</a>.<br/>
<br/>
Mais quand je r'vint Jeudi au s&eacute;, tout joyeux d'av&eacute; fait tant d'sous, et avec une poutchie d'chucrins dans ma pouchette pour la bouonnefemme, j'trouvit bein vite que chein tchi l'inter&ecirc;ssait ch'tait la Coron&acirc;tion, et pas les patates.<br/>
<br/>
&quot;Ecoute, Ph'lip,&quot; ou dit, quand j'voulit la r'prochi un mio, &quot;les patates je l's'avons tr&eacute;jous avec nous, mais la Coron&acirc;tion ch'est tchiquechose que j'ne r'v&ecirc;rrons pas. Ch'est yun des p&ucirc;s grands &ecirc;v&egrave;nements que l'monde aie jamais veu. Je s'y bein contente que tu'as fait si bein s&ucirc;s l'bridge chutte semaine, car ach'teu j'pou&ocirc;rrons p&eacute;yi nos dettes, mais faut oubli&eacute; tout chonna pour une fais et p&acirc;sl&eacute; d'chutte chi&egrave;the petite Reine tch'y s'en va &ecirc;tre couronn&eacute;e Mardi. A qu'menchi, y faut pri&eacute; pour du biau teamps.&quot;<br/>
<br/>
&quot;Ah damme, v&egrave;the,&quot; j'l'y dit, &quot;car si v'nait une achie d'or&acirc;ge, ou m&ecirc;me tchiques brouss&eacute;es v'la tchi g&acirc;t'tait tout, pas seulement pour la Reine, mais pour les millions tch'y s'sont l&agrave; pour des heuthes pour vais la proc&eacute;ssion pass&eacute;. Nou n'voudrait pas vais des parapluies et des mackintosh partout.&quot;<br/>
<br/>
&quot;Bein seux,&quot; ou s'fit, &quot;mais ach'teu la tch&eacute;stchon est tch&egrave;sque j'allons faithe, t&eacute; et m&eacute;. Si y'avait des d&eacute;cor&acirc;tions ichin &agrave; Saint-Ou nous &icirc;thait les vais, mais j'comprends que m&ecirc;me la salle parouaissiale ne s'sa pas illumin&eacute;e. Ch'estentchi, y faudra all&eacute; en ville.&quot;<br/>
<br/>
&quot;V&eacute;the assez,&quot; j'l'y dit, &quot;mais tch&egrave;sque nou v&ecirc;rra l&agrave;? Ch'n'est pas la peine d'all&eacute; s'train&eacute; si lien si n'y'a rain &agrave; vais.&quot;<br/>
<br/>
&quot;N't&eacute; g&egrave;ne pas,&quot; ou dit. &quot;La Liza, tch'y fut en ville hier m'asseuthe que les d&eacute;cor&acirc;tions dans l'centre d'la ville sont magnifiques, et que quand veindra l's&eacute; y'&eacute;tha d's'illumin&acirc;tions comme nou n'a jamais veu. Y'&eacute;tha une bande, ou m&ecirc;me deux, &eacute;pis apr&egrave;s l'tais y'&eacute;tha une grande cavalcade tchi parcouoth'tha les routes d'un bout d'la ville &agrave; l'autre.&quot;<br/>
<br/>
&quot;Ah,&quot; je m'fit, &quot;ch'est d&ecirc;j&agrave; tchiquechose, mais tchi sorte de cavalcade? Y'&eacute;thait-t'y des bidets et des v&eacute;tuthes comme aut'fais?&quot;<br/>
<br/>
La missis dit qu'ou n'savait mais qu'bein seux la cavalcade vaudrait la peine de vais parsque Saint-Ou tait pour y prendre part. &quot;Si nos gar&ccedil;ons s'y mettent,&quot; oulle ajou&ocirc;tit, &quot;tu peux t'fi&eacute; que ch'ne s'sa pas d'la p'tite bi&egrave;the.&quot;<br/>
<br/>
&quot;Et est-che tout?&quot; j'l'y d'mandit.<br/>
<br/>
&quot;Grand doux nanin,&quot; ou dit. &quot;Y'a autre chose; y'a des fireworks quand y f'tha niet, et v'la tchi t'ftha pliaisi, car tu'as tr&eacute;jous aim&eacute; les fireworks.&quot;<br/>
<br/>
&quot;Damme, v&egrave;the,&quot; j'l'y dit. &quot;Te r'souveins-tu d'la bord&eacute;e, apr&egrave;s la Bataille de Flieurs tch'y mintes feu au haut du Mont-&egrave;s-Pendus? Ah, que ch'tait biau.&quot;<br/>
<br/>
&quot;P't'&ecirc;tre bein,&quot; ou dit, &quot;mais si l'vent n'avait pas tait contraithe, la ville &eacute;thait peut &ecirc;te d&ecirc;truite. Enfin, n'y'a autchun dangi d'chonna chutte fais car ch'est s&ucirc;s l'but d'la cauchie tch'y s'en vont l's'allum&eacute;, et la Liza m'dit tch'ils &eacute;thont cou&ocirc;t&eacute; un tas d'sous. Quand nou veint &agrave; y pens&eacute;, tu sais, Ph'lip. ch'est d&ecirc;pens&eacute; d'la monnaie un mio b&ecirc;tement, car quand ch'est fini n'y'a rain &agrave; montr&eacute; pour.&quot;<br/>
<br/>
&quot;Oh, ma pou&ocirc;re Merrienne,&quot; j'l'y dit, &quot;nous a veu chonna en J&egrave;rri d'vant. Pense don un mio &agrave; chein tchi s'p&acirc;sse dans l's'Etats tchiquefais quand il est tchestchon de gaspillyi des sous. Les fireworks, au mains vos font du pliaisi, mais nou n'peut pas dithe chonna des b&ecirc;tises que l's'Etats s'amusent &agrave; faithe. Mais, &ecirc;coute, quand j'&eacute;thons veu tout, y faudra bein r'venin siez-nous, et je n'm'en vais pas marchi d'la Ville au Portinf&eacute; pour pliathe &agrave; personne.&quot;<br/>
<br/>
&quot;J'prendrons un taxi pour une fais,&quot; ou dit. &quot;Apr&egrave;s chein qu'j'avons fait s&ucirc;s l'bridge chais deux jours j'pouvons bein y'aff&ocirc;rd&eacute;.&quot;<br/>
<br/>
<i><a href="lebrocq.html">Ph'lip</a><br/>
Les Chroniques de Jersey 30/5/1953<br/>
</i><br/>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="charlesiii.html">L&eacute; Rouai Charles III, Duc d&eacute; Nouormandie</a><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="contcherant.html">D'scendante du Contch&eacute;rant</a><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="palais.html">Eune visite au Palais</a><p>
<li><a href="destinne.html">Not' Destinn&eacute;e</a><p>
<li><a href="rchardii.html">Chu tr&ocirc;ne royal de Rou&eacute;s</a><p>
<li><a href="reine_en_jaune.html">La Reine en jaune</a><p>
<li><a href="acrostiche_jubilaithe.html">Acrostiche Jubilaithe</a><p>
<li><a href="rouoya.html">Du vocabulaithe Rouoya</a><p>
<li><a href="pmbataille1953.html">La Bataille de Flieurs</a><p>
<li><a href="princecharles2.html">La vie d&#8217;un futur Rouai travailleux</a><p>

<li><a href="pmcoronation2.html">La Coron&acirc;tion</a><p>
<li><a href="pmmathiage.html">L'Grand Mathiage</a><p>

</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmcoronation1.html by HTTrack Website Copier/3.x [XR&CO'2014], Tue, 15 Jul 2025 13:43:41 GMT -->
</HTML>
