<HTML>

<!-- Mirrored from members.societe-jersiaise.org/geraint/jerriais/cahouainvisite.html by HTTrack Website Copier/3.x [XR&CO'2014], Tue, 15 Jul 2025 14:00:40 GMT -->
<HEAD>
<TITLE>La visite de lus Majest&eacute;s</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La visite de lus Majest&eacute;s</h2></font></center><p>

Il y en a tant qui l'sont et qui n'l'savent pon, qui faut bein que j'dise que j'sais que j'n'sis qu'une pouorre b&ecirc;te et n'v'la pourtchi j'comprends les d'vis de touotes les b&ecirc;tes!<br/>
<br/>
L'grand jour j'tais jutchie dans un bouais &agrave; veir chein qu'nou faisait dans la paraisse de <a href="grouville.html">Grouville</a> pouor la visite de lus Majest&eacute;s quand si&egrave;z l'ammin Br&eacute;e, de la Sente, j'oui de dr&ocirc;les de d'vis.<br/>
<br/>
Meuh! meuh!! Pourtchi touot chu fuss anni&egrave;th, car ch'nest pon l'temps des shows achteu. Notre valet a mins du temps &agrave; netti ma belle robe et l'boss est v'nu ly m&ecirc;me ver si j'paraissais bein. tch&egrave;s que chunna veur dithe? Une ride dans l'van? Pouor seur ch'n'est pon encouore la derni&egrave;the d'pis que j'fais mon d'v&eacute; couome touote buanne vacque de Jerri - nou peux l'saver par les milk records - ch'nest pon pouor m'conduithe &agrave; la boucherie qu'n'ou s'donnerait tant de ma &agrave; me faire para&icirc;tre belle!<br/>
<br/>
Et touot en ruminant, Miss Bronzemine monte dans l'van, et cache, la v'la hors de chutte &quot;sente&quot; qui d'vait la conduithe dans l'quemin de la c&eacute;l&eacute;brit&eacute;!<br/>
<br/>
A <a href="springfield.html">Springfield</a> ieut des meuh! meuh!! de touot l'troup&eacute; des pus belles b&ecirc;tes de Jerri. Les g&eacute;nisses et les vacques s'faisaient: N'v'chin Miss Bronzemine qui f'ra buanne mine dans les &eacute;tables de Sa Majest&eacute; et f'ra l'orgui de touote la race jerriaise.<br/>
<br/>
Les taureaux s'ergardaient tristement mais iuen d'eux qu'est un miot philosophe s'fit: Meuh! meuh!! nous &eacute;ttout j'avons un grand honneu puisque Sa Majest&eacute; est v'nu tout drait nou v&egrave;r opr&egrave;s aver veu nos grands Messieux des Etats et de la Cour!!<br/>
<br/>
Et Miss Bronzemine ieut l'grand honneu d'&ecirc;tre fliatt&eacute;e un miot par Sa Majest&eacute;, chein qu'aurait fliatt&eacute; hardi l'amour-propre des siens au tour du ring s'ils avaient ieu pareil honneur.<br/>
<br/>
Tandis que l'Caouain attend tr&eacute;jous a &ecirc;tre d&eacute;cor&eacute;... d'la m&eacute;daille du rein qui vaille, Miss Bronzemine est achteu dans les d&eacute;pendances d'un chat&eacute; royal.<br/>
<br/>
<div align="center">* * *</div><br/>
<br/>
Roueroue! roueroue!! Touot est fini achteu mais tchi mis&egrave;the. Pas moyen de fermer de l'yil la ni&egrave;th, viyant qu'nou voulait nous les frumer pouor tr&eacute;jous! Nous n'cherchera pus &agrave; nous happer avec des dranets couomme du paisson. Nennin, touot chunna est du temps pass&eacute;.<br/>
<br/>
Mais tchi affront touot d'm&ecirc;me.<br/>
<br/>
Ch'n'est pon parce que tchicques fais nous laisse tch&egrave;s d'notre niche un oeuf ou... autre chose qui faut craithe qu'nous n'sait pon couomment nous comporter.<br/>
<br/>
L'sien qui eut chute id&eacute;e d'nous condamner &agrave; mort viyant qu'nous pouorrait p't'&ecirc;tre d&eacute;corer trop de Messieux ou de grandes dames... de l'ordre du pigeon, chut ois&eacute; l&agrave; m&eacute;riterait qu'nous ly pr&eacute;sente, avec nos compliements, une cruque d'oeuf sus l'haut de san chap&eacute; touos les matins. Ch'est un affront&eacute;.<br/>
<br/>
<div align="center">* * *</div><br/>
<br/>
Quack! quack!! j'sommes pon des &quot;quacks&quot; anglais pour vos gu&eacute;rir de touotes sortes de maladies, non, j'sommes deux maillards, cel&eacute;bres dans l'histou&egrave;the de Jerri.<br/>
<br/>
J'fumes tith&eacute; par un grand Seigneur et opr&egrave;s aver ieu la becque dor&eacute;e et aver &eacute;t&eacute; amath&eacute; avec de biaux ribans, sus un serveur en argent - pas rein de plated, touot en argent s'il vous plia&icirc;t - j'eumes l'honneu d'&ecirc;tre pr&eacute;sent&eacute;s &agrave; Sa Majest&eacute;.<br/>
<br/>
N'v'la tchi fit ma au tchoeur &agrave; Moussieu l'Receveur-G&eacute;n&eacute;ral, y faut craithe, car y s'empressi b&eacute; vite d'nous mettre &agrave; la garde de Billy Gough. Chounna n'fait rein car pouor seur Moussieu l'Receveur se rappellera d'nous pour tchique temps!<br/>
<br/>
Ch'est sus le &quot;Duke&quot; que nous embarqu&icirc;mes pouor s'rendre sur le royal yacht mais l&agrave; &egrave;touot il y avait des jaloux car au lieu d'une pliaiche d'honneur sus l'menu de Sa Majest&eacute; ch'est aux paissons que j'f&icirc;mes chut honneur!!<br/>
<br/>
<div align="center">* * *</div><br/>
<br/>
S'il y a ieut bein des d'sappointements quand nous apprins les noms des siens sus tchi que Sa Majest&eacute; avait conf&eacute;r&eacute; d's'honneurs touot chein que l'sieur Caouain mint, &agrave; l'entouor de m&eacute;, dans la gazette de Samedi pass&eacute;, est autant de menteries car jamais je n'ai ieu dans l'id&eacute;e que chut ois&eacute;, de malheur pour m&eacute;, s'rait d&eacute;cor&eacute;. Et pourtchi donc qu'nous l'y ferait un tel honneur?<br/>
<br/>
<i><a href="gwdec.html">Marie Hibou</a><br/>
23/7/1921<br/>
Les Chroniques de Jersey<br/></i>
&nbsp;<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="pmmarguerite.html">La Princesse Margu&eacute;rite</a><p>
<li><a href="pmvisite2.html">La Visite Royale</a><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="reine_en_jaune.html">La Reine en jaune</a><p>
<li><a href="ouaise.html">L's ouaisieaux en J&egrave;rriais</a><p>
<li><a href="jerseycow.html">Les vaques d&eacute; J&egrave;rri</a><p>
</ul>
</font>

&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/cahouainvisite.html by HTTrack Website Copier/3.x [XR&CO'2014], Tue, 15 Jul 2025 14:00:40 GMT -->
</HTML>
