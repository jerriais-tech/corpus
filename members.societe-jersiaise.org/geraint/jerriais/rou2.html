<HTML>

<!-- Mirrored from members.societe-jersiaise.org/geraint/jerriais/rou2.html by HTTrack Website Copier/3.x [XR&CO'2014], Tue, 15 Jul 2025 14:04:40 GMT -->
<HEAD>
<TITLE>Roman de Rou de Wace</TITLE>
<META  name="keywords" content="Anglo-Norman, poetry, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Prologue</h2></font>
du
<font color="#215e21"><h2>Roman de Rou</h2></font>
de
<h2><a href="wace.html">Wace</a></h2></CENTER>

<IMG SRC="wace.jpg" WIDTH=360 HEIGHT=248 align="right" alt="Dans l'Vi&egrave;r Marchi"><p>
Pour remembrer des ancessours<br>
Les faiz et les diz et les mours,<br>
Doit l'on les livres et les gestes<br>
Et les estoires lire as festes,<br>
Les felonies des felons<br>
Et les barnages des barons.<br>
Pour ce firent bien et savoir<br>
Et grant pris durent cil avoir<br>
Qui escristrent premierement,<br>
Et li autour plenierement<br>
Qui firent livres et escriz<br>
Des nobles faiz et des bons diz<br>
Que li baron et li seignour<br>
Firent de tens ancianour.<br>
Tourn&eacute; fussent en oubliance,<br>
Se ne fust tant de remembrance<br>
Que Il escriture nous fait<br>
Qui les estoires nous retrait.<p>

Mainte cit&eacute; a ja est&eacute;,<br>
Et mainte riche poest&eacute;,<br>
Dont nous or rien ne se&uuml;ssons<br>
Se les escriz n'en e&uuml;ssons.<br>
De Thebes est grant reparlance,<br>
Et Babiloine ot grant puissance,<br>
Et Troie fu de grant podnee,<br>
Et Ninive fu grant et lee:<br>
Qui or ireit querant les places,<br>
A peine trouvereit les traces.<br>
Rois fu Nabugodonosor,<br>
Une image fist faire d'or,<br>
Soissante coutes de hautour<br>
Et sis coutes ot de laour;<br>
Qui or voudreit son cors veoir,<br>
Ne trouvereit, al mien espoir,<br>
Qui moustrer ne dire se&uuml;st<br>
Ou os de lui ne poudre e&uuml;st.<br>
Mais par les bons clers qui l'escristrent,<br>
Qui les gestes es livres mistrent,<br>
Savons nous du vieil tens parler<br>
Et des oevres plusours conter.<p>


Alixandre fu rois puissanz,<br>
Douze regnes prist en douze anz,<br>
Moult ot terres, moult ot avoir,<br>
Et rois fu de moult grant pooir;<br>
Mais cil conquez poi li valut:<br>
Envenimez fu, si mourut.<p>

Cesar, qui tant fist et tant pot,<br>
Qui tout le mont conquist et ot,<br>
Onques nuls hom, puis ne avant,<br>
Mien escient ne conquist tant,<br>
Puis fu ocis en tra&iuml;son<br>
El Capitoile, ce savom.<p>

Cil dui vassal qui tant conquistrent,<br>
Tant orent terres et tant pristrent,<br>
Apr&egrave;s la mort, de lor honour<br>
N'ot chascun fors que sa longour.<br>
Quel bien lor fait, que mieuz lor est<br>
De lor pris et de lor conquest,<br>
Ne mais tant que l'on va disant,<br>
Si com l'on le treuve lisant,<br>
Qu'Alixandre et Cesar furent?<br>
Tant i a d'eus que lor nons durent,<br>
Et si refussent oubli&eacute;<br>
S'il escrit n'e&uuml;ssent est&eacute;.<p>

Toute rien se tourne en declin,<br>
Tout chiet, tout meurt, tout vait &agrave; fin;<br>
Hom meurt, fer use, fust pourrist,<br>
Tour font, mur chiet, rose flaistrist,<br>
Cheval trebuche, drap vieillist,<br>
Toute oevre faite o mains perist.<br>
Bien entent et conois et sai<br>
Que tuit mourront, et clerc et lai,<br>
Et moult avra lor renomee<br>
Apres lor mort courte duree,<br>
Se par clerc nen est mise en livre:<br>
Ne puet par et durer ne vivre...<p>

&nbsp;<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="wace.html">Maistre Wace</a><p>
<li><a href="rou.html">Chronique Ascendante du Roman de Rou</a><p>
<li><a href="wace2002.html">La Lanch'chie du Roman de Rou d&eacute; Wace</a><p>
<li><a href="brelade.html">L'Eglise d&eacute; St.-Brelade et Maistre Wace. - A.D. 1111.</a><p>
<li><A HREF="wacesull.html">L&eacute; vier L&icirc;ngo G&egrave;rriois et Robert Wace</A><p>
<li><a href="wace2.html">Robert Wace</a><p>
<li><A HREF="wace_monument.html">L&eacute; Mon&ucirc;ment-Wace</A><p>
<li><a href="wace_caouain.html">Wace et l'Caouain</a><p>
<li><a href="langueaudragon.html">La Langue au Dragon - The Dragon's Tongue</a><p>
<li><a href="wacegj.html">S'ou ou&iuml;yiz Wace</a><p>
</UL>
</FONT>

&nbsp;<p>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
</CENTER>

</BODY>

<!-- Mirrored from members.societe-jersiaise.org/geraint/jerriais/rou2.html by HTTrack Website Copier/3.x [XR&CO'2014], Tue, 15 Jul 2025 14:04:40 GMT -->
</HTML>
