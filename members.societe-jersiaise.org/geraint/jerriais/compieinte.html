<HTML>
<HEAD>
<TITLE>Unne Compieinte</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Unne Compieinte</h2></font></center><br><p>

<CENTER><IMG SRC="gii99a.jpg" ALT="George II"  WIDTH=188 HEIGHT=292 BORDER="0"><br>
<FONT SIZE=2><i>La Statue du Rouai George II</i></FONT></CENTER><p>
<CENTER><TABLE><TR><TD>

L'autre gneit, j'avais &eacute;tais sus le spree,<br>
En m'en revenant, je fut prins f&acirc;lhi,<br>
J&eacute; tchi en un lopin, dans l'<a href="royal_square.html">Vieir Marchi</a>,<br>
La carre du "Pizamide" m'fit croizi les pids,<br>
Je tchi l&agrave;, j'y passi unne partie d'la gneit,<br>
A la pi&egrave;che d'&ecirc;tre quochi &agrave; man yiet;<br>
En me r&ecirc;villiant, je fut ben ravi<br>
D'entendre l'Ruoi, ne v'chein coumme y p&acirc;li!<br>
<p>

L'Anmin Ph'lip, laissiz-m&eacute; la ouq' je sis pliaichi,<br>
M&eacute;, tchi sis votre <i>Ruoi Dor&eacute;</i> du Vier Marchi,<br>
Dans tuous les pourtraits<br>
Qui en ont tai faits,<br>
Ou m&eacute; verrais sus ma "Pizamide" jutchi,<br>
M&ecirc;me dans l'pourtrait d'la <a href="batjer.html">Bataille de Jerri</a>.<br>
Tchi vente ou plieuve, j'ai le b&acirc;ton en haut,<br>
Et je me tcheins d'aplomb &eacute;tout coumme y faut;<br>
Le monde en ont dit ben des sortes sus m&eacute;,<br>
Que j'&eacute;tais la "Figure-Head" de l'Arche de No&eacute;!<br>
J'ai 'tait aitou unne fais vilain'ment quoiffi,<br>
Et coalterrai aitou, quique m&eacute;djiant pendi<br>
Des vieirs "<i>knockeurs</i>" minchis au but de man b&acirc;ton,<br>
Pour faithe la Police venin en gu&eacute;don;<br>
D'ches farceurs l&agrave; j'ai tai la dupe, mais <i>j'y tcheins</i>,<br>
Nou devrait, tout coumme, <i>respect&eacute; les anciens</i>,<br>
Car je sis ben vi, et ma puoure m&eacute;moithe<br>
M&eacute; tromp'theai, si fallait dith' le nom d'man p&egrave;the!<br>
J'en ai veu de <i>ben des sortes</i> dans l'Vieir Marchi,<br>
Les Gazettes vos l'ont pet-&ecirc;tre ben dit;<br>
Ah nen! jamais<br>

Nou n'm&eacute; f'ra oubli&eacute; les Procliamations de Paix,<br>
Un Centenaire et des f&ecirc;tes rareilles,<br>
Quand les illuminations faisiaient merveilles.<br>
Gaz, Lanternes Chinoises et lampions,<br>
Chounna faisait l'extase des pi&eacute;tons,<br>
"Hibou" de dan vivant m'counnaissait ben,<br>
Quand j'y pense, j'en lerme pour man buoun cat-huen!<br>
Mais enfein, l'Anmin Ph'lip, ou n'&ecirc;tes pon mauvais,<br>
Laissis m&eacute; l&agrave; ou&egrave;que je sis en paix,<br>
Je ne fais pon grand ma, si je n'sis pon grand'chose.<br>
Tout dans chu monde n'est pas couleur de r&ocirc;se...<br>
Et dans tout le temps passai, ah! toutes les loies<br>
Que j'entendais.<br>
Ach'teu les D&eacute;nonciateurs vennent aupr&egrave;s d'm&eacute;<br>
Je n'les comprends pon, y n'font que barb&eacute;lueut&eacute;,<br>
Devant &ecirc;tre qu&eacute;menchis<br>
Y voudraient &ecirc;tre finis.<br>
<p>

J'en sis tout ja&ucirc;ne, et habits et p&eacute;,<br>
Je vos en prie ayiz pitchi de m&eacute;;<br>
Voudra&icirc;t'ous rempleichi, car chest l&agrave; vot pensaie,<br>

Un "<i>Ruoi Dor&eacute;</i>" par unne "<i>Reine Ador&eacute;e</i>"?<br>

<p>

La jalousie n'entre pon<br>
Dans man cherv&eacute; d'pliomb,<br>
Mais si vos manque unne pliaiche pour vot' statue,<br>
J&eacute; vos ditheai en deux mots men idaie l&agrave;-d'sus:<br>
Dans la Pathad' yia unne masse de granit,<br>
Qu'a tai machonnaie par Mait' Charles ed Gruchy,<br>
(Chest tout du Mont-Mado, bel et fein'ment pitchi),<br>
Yia du run l&agrave;-d'sus<br>
Pour deusse-trais statues!!<br>
Fichiz-m&eacute; vite d'c&ocirc;tai les deux &ecirc;sm&acirc;nues<br>
Tchi sont l&agrave;, yieunne &agrave; gauche l'autre &agrave; droite<br>
(Chest de f&eacute; fondu, que nou dit tchi sont faites),<br>
Car tout <i>Dor&eacute;</i> que je sis, chest l&agrave; men idaie<br>
Que chutte statue l&agrave; n'en serait qu'amendaie,<br>
Et pis sans faithe un muouch&eacute; de frais,<br>
Escoutais man plian et ou zallais vais.<br>
Je devtheais ben sav&eacute;, &eacute;tant statue m&eacute;m&ecirc;me,<br>
Sans dutout sav&eacute; d&eacute; quicq' je sis l'embi&egrave;me...<br>
Les deux espeurats unne fais<br>
Fliaintcdhis ben hien hors de la vaie,<br>
D&eacute;valais le G&eacute;n&eacute;ral de ou&eacute; qu'il est jutchi,<br>
Mettais y vot' belle statue &agrave; l'rempleichi!<br>
Mais pour quant &egrave;s deux &ecirc;m&acirc;nues,<br>
Ou savais bein qu'a la "Sambue,"<br>
Yia un roqui, nou l'appelle,<br>
Je cr&eacute;, du nom de "La Selle,"<br>
Nou puourrai, par ornement,<br>
Plieichi, avec un barri ou deux de chiment,<br>
(S'ils 'taient peints avec du Phosphorus paint, ben bright,<br>
Y serviraient pet-&ecirc;tre ben, de leading light.)<br>
Ches deux espeurats l&agrave;, hieun sus chaque pointe,<br>
Y para&icirc;traient ben, n'en ayis pas de crainte!<br>
Si &agrave; "<a href="rocqueber.html">Rocqberg</a>" yia oquo quicq' chorchi,<br>
J'vos gage, ma fingre, tchi s'ra ben fi<br>
De s'trouv&eacute; quicq' fais en si buounne compangnie.<br>
Coumme les deux inmages, bel et ben vernies<br>
(Y s'raient, h&eacute;las ben vite couertes de bainies.)<br>

<p>

Votre "P&eacute;destal" cliairgi de chein qu'&eacute;tait d'sus<br>
Ne v'la, ma f&eacute;, du reun pour trais statues!<br>
Mettais ach'teu, la Reine drait au haut;<br>
Car chest l&agrave;, pour seure, la pliaiche tchi l'y faut -<br>
Ermettais m&eacute;, le G&eacute;n&eacute;ral sus yieun des bord<br>
A droite ou &agrave; gauche, nou n'l'y f'ra pon d'tort,<br>
Et avec les sous qu&eacute; nou puourrait collect&eacute;,<br>
Pour unne belle pierre pour pouv&eacute; mont&eacute;<br>
La belle statue, d&eacute; tchi ou vos vantais tant;<br>
Acatais n'en yieunne de Pierson, vaut autant<br>
De trais, en faith' unne buonne; car pour ch'ty l&agrave;,<br>
Chest ben honteus qu&eacute; dans not' &icirc;le y n'y a<br>
Que deusse trais mots, dans la vieille Eglise<br>
Pour dith' qui perdit la vie. Dans unne crise<br>
Coumme not h&eacute;ros se' trouvi -<br>
Y fit ben sen d&eacute;v&eacute;, et y sauvit Jerri.<br>
<p>

<p>

Si man plian pouvait seul'ment r&eacute;ussi;<br>
Nou puourrait tout d'm&ecirc;me et sans g&ecirc;ne<br>
Cri&eacute; d&eacute; buoun tcheu: "Vive la Reine!"<br>
Vive la memoithe de "Don" et des Grandes Routes!<br>
La chenne du Majeur, tchi mins en d&ecirc;route -<br>
Dans ben p'tit d'temps,<br>
Tuous les Normands.<br>
Et pis "Vive de Ruoi Dor&eacute;" du Vieir Marchi!!<br>
Mousieu Falle ne se g&ecirc;n'nait pon &agrave; l'avnin,<br>
Des pierres qui voudraient mettre dans san gardin.<br>
<p>

Y n'en dit pon pus long; le jour qu&eacute;menchant &agrave; s'faithe,<br>
Les coqs chantaient... il 'tait temps d&eacute; traithe;<br>
J'avais biau &ecirc;tre &ecirc;mervillhy<br>
D'av&eacute; ou&iuml; l&eacute; Ruoi p&acirc;l&eacute; coumme un Avoca',<br>
I' me fallu ben vite filer hors d&eacute; l&agrave;,<br>
Quoiqu&eacute; j&eacute; m'sentais tout &ecirc;quochi....<br>
Car j'avais perdu ben du r'pos,<br>
En revnant la gneit de d'vant, des Ecr&eacute;hos.<br>
Fallait ben oquo tout de m&ecirc;me, gabath&eacute;,<br>
Jusque dans le fond du Buoulai;<br>
Je fut deux heuthes, &agrave; peu pr&egrave;s<br>
A m'trainn&eacute; jusque &egrave;s Augr&egrave;s.<br>
<p>
WHA! WHA!!<br>
<p>
<i>Nouvelle Chronique de Jersey 21/8/1889</i><br>
</TD></TR></TABLE></CENTER>


&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="pouorre.html">La Pou&ocirc;rre Statue</a><p>
<li><a href="georgeiii.html">A George III, Statue Royale</a><p>
<li><a href="statue1910.html">R&eacute;flexions Royales</a><p>
<li><a href="viermarchi.html">L&eacute; Vi&egrave;r Marchi</a><p>
<li><A HREF="royal_square.html">Royal Square</A><p>
<li><a href="egyptien.html">Marchi coumme un &Ecirc;gyptien</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
