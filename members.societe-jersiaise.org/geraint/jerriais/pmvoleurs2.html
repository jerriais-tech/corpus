<HTML>

<!-- Mirrored from members.societe-jersiaise.org/geraint/jerriais/pmvoleurs2.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne et les voleurs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et les voleurs</h2></font></center><p>

Moussieu l'Editeu,<br/>
<br/>
Apr&egrave;s deux ou trais s'maines de trantchilit&eacute;, y'a du troubl'ye siez nous, et, comme de cou&ocirc;tume, ch'est la Merrienne tch'en est la cause. Y'a tchiques s&eacute;th&eacute;es ou liut dans la Post de chais malfaiteurs tch'avaient entr&eacute; dans des maisons quand n'y'avait personne l&agrave;, et d&egrave;scamb&eacute; avec des sous et bein d'autres choses, et chenna, p&ucirc;s d'une fais en plien jour. S&ucirc;s l'coup ou fut prinse de peux.<br/>
<br/>
&quot;Grand doux d'la vie!&quot; ou s'&ecirc;criyit, &quot;as-tu veu chonna, Ph'lip? Tch&egrave;sque j'allons faithe?&quot;<br/>
<br/>
J'fit la mine que j'n'avais pas ou&iuml;, et j'continuit &agrave; li&eacute;the la g&acirc;zette angliaise pour vais chein qu'oulle avait &agrave; dithe au sujet d'la grande course de ch'vaux tchi vaudra p&ucirc;s de trente mille louis et tch'est t&eacute;rm&eacute;e pour Sam'di en huit. &quot;Trente-mille louis,&quot; je m'fit, &quot;ch'est des sous. J'voudrais av&eacute; un bidet bouon assez pour gagni chutte course-l&agrave;. Je n'sais si yun d'chais A'Court's a entr&eacute; tchiquechose ou m&ecirc;me le Harold Le Bro, l'y tch'aime tant les ch'vaux.&quot;<br/>
<br/>
Sans raipondre &agrave; ma tchestchon, la bouonnefemme se l'vit d'sa tchaise, et gaffant ma g&acirc;zette la fliantchi souos la table. &quot;Ch'l&agrave; pour t&eacute; et tes courses!&quot; ou s'fit. &quot;T'en vais-tu m'&ecirc;cout&eacute;. Tu n'comprends pas, don, achocre que tu'es, que yun d'chais jours chais brigands-la pouorraient v'nin ichin et nos vol&eacute;.&quot;<br/>
<br/>
&quot;Tu r'dote, ma vieille,&quot; j'l'y dit. &quot;Tch&egrave;sque y'a ichin tchi vaudrait la peine d'emport&eacute;, &eacute;pis y'a tr&eacute;jous tchitchun dans la tchuisine. Liet la Post et n'm'emb&ecirc;te pas avec ditet gniolin.&quot;<br/>
<br/>
&quot;Ch'n'est pas du gniolin,&quot; ou dit. &quot;M&ecirc;me de jour j'sommes souvent hors touos les deux. Hier matin, par exemplye tu tais dans l'clios d'bas &agrave; faithe la mine de hou&eacute;tt&eacute;, et m&eacute; j'eut &agrave; m'en all&eacute; r'mu&eacute; les b&ecirc;tes et ram&acirc;ss&eacute; tchiquechose pour les lapins. Pour une bouonne d&eacute;'ieuthe n'y'avait corps-d'&acirc;me dans la maison.&quot;<br/>
<br/>
&quot;Mais, ma pou&ocirc;re Merrienne,&quot; j'l'y dit, &quot;quand m&ecirc;me que chais pe&ucirc;les &eacute;thaient entr&eacute; y n'&eacute;thaient trouv&eacute; rain. Il est vrai qu'j'ai tchiques coppeurs dans la pouchette de m's'autres braies, mais autrement n'y'a pas un sou.&quot;<br/>
<br/>
&quot;Ch'n'est pas vrai,&quot; ou dit, &quot;et chais justement chonna tchi m'g&ecirc;ne. Je n't'l'avais pas dit, car autrement tu'&eacute;thais tait r&ocirc;d&eacute; ou&egrave;sque tu n'avais qu'faithe, mais y'a une vieille cauche dans l'fond d'la tith&eacute;tte tchi contcheint p&ucirc;s qu'je n'voudrais p&egrave;rdre.&quot;<br/>
<br/>
&quot;Ah!&quot; j'm'&ecirc;criyit, &quot;ch'est d'm&ecirc;me, vieille mins&eacute;thablye. Quand y nos v'nait tchique compte, ch'tait tr&eacute;jous m&eacute; tch'avais &agrave; l'p&eacute;yi, car tu n'avais pas l'sou. M&ecirc;me hier, quand tu voulais all&eacute; &agrave; la boutique pour accat&eacute; je-n'sais-pon-tchi, ch'fut m&eacute; tch'eut &agrave; mettre la main dans sa pouch&eacute;tte. Et tout l'temps y'avait, j'n'en doute pas, des louis et des louis dans la fichue cauche. Eh bein, Merrienne, laisse-m&eacute; t'dithe que si les voleurs taient v'n&ucirc;s et avaient fichi l'camp avec le cont'nu d'la cauche, v'l&agrave; tchi t'&eacute;thait s&egrave;rvi bein.&quot;<br/>
<br/>
&quot;Eh bein, Ph'lip,&quot; ou dit, &quot;p't'&ecirc;tre que j'ai yeu tort, mais enfin ch'est d'm&ecirc;me. Ach'teu n'y'a qu'une chose &agrave; faithe, et ch'est d'muchi la cauche ou&egrave;sque y n'pou&ocirc;rraient pas la trouv&eacute;. La tchestchon est iou la mettre.&quot;<br/>
<br/>
&quot;Combain qu'ou contchient?&quot; j'l'y d'mandit, mais ou n'voulit pas m'dithe, la vieille t&ecirc;toigne.<br/>
<br/>
Ch'estentchi j'l'y dit que ch'tait d'ses affaithes et qu'ou pouvait muchi sa maudite cauche ou&egrave;squ'ou voulait.<br/>
<br/>
Tch&egrave;sque est d&eacute;v'nu d'la cauche, Moussieu, je n'pou&ocirc;rrais pas vos dithe, mais les f'n&ecirc;tres du bouon parleux sont freumm&eacute;es et la bouonnefemme a la clef d'la porte dans sa pouch&eacute;tte.<br/>
<br/>
Oulle a d'mand&eacute; au Conn&ecirc;tablye pour yun d'ses Officiers tch'&eacute;tha le d'v&eacute; de faithe le tou d'la maison toute la niet, et man vier tchan est pour &ecirc;tre mint &agrave; banon. Il est vrai tch'il a b&eacute;t&ocirc;t seize ans et tchi n'a p&ucirc;s d'dents, mais la Merrienne dit tchi peut ocquo ouass&eacute;, et qu'ch'est tout ch'qu'y faut.<br/>
<br/>
Ch'est d'tchi si dr&ocirc;les que les femmes!<br/>
<br/>
<i>Ph'lip</i><br/>
<i>9/7/1955</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="crinme.html">L&eacute; cr&icirc;nme et la louai</a><p>
<li><a href="pmvoleurs.html">Merrienne et les voleurs en Ville</a><p>
<li><a href="courses.html">&Egrave;s courses</a><p>
<li><a href="coursespliemont.html">Les Courses &agrave; Pli&eacute;mont</a><p>
<li><a href="pmpoint.html">Ph'lip Wants to go to the Point to Point</a><p>
<li><a href="samdi.html">L'Samdi d'Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmvoleurs2.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

