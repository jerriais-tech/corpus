<HTML>
<HEAD>
<TITLE>La Visite de la Reine en Gesry</TITLE>
<META  name="keywords" content="Jèrriais, poetry, Queen Victoria, Channel Islands, royal visit, royal family, Duke of Normandy, îles anglo-normandes, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>LA VISITE DE LA REINE EN GESRY.<br>
LE 2 D'STEMBRE 1846.</h2></font><P>
<P><font color="#215e21">GIALOGUE ESCRIT &Agrave; CHU SUGET L&Agrave; PAR UN GESRIAIS.</font></P></CENTER>

<a href="statvic.html"><img src="victoria.jpg" align="right" width="138" height="200" border=0 alt="La Statue d'la Reine Victoria"></a>
<ul>
    <li>Le P&egrave;re, ME. PHLIP.<BR></li>
    <li>La M&egrave;re, MANON.<BR></li>
    <li>JEANTON, lus Fille.<BR></li>
    <li>MERGUITTE, lus Couesinne.</li>
</ul> 

&nbsp;<p>

<P>JEANTON.</P>


<P>Halos! Halos! Moman as tu ou&iuml; les nouvelles,<BR>
La Reine s'en va v'nin ses fils et ses demoiselles<BR>
I s'ront toues ichin d' main avec le Prince Albert<BR>
J'lai veu sus la gazet au Cou&euml;sin Philip Vibert.<BR>
Yien &eacute;rati du trains &agrave; chain qu'nou dit en ville<BR>
Ouest qu'tout est chain d'sus d'sous, sifaut en criaiz la fille<BR>
Qui vain d'qu'rir un bennett pour la Suzon Erthu<BR>
Quira vais chonna d'main ovec Jeanton Esthu.<BR>
J'irai et tou ma f&eacute;, j'mettrai ma belle robe<BR>
Mes toues biaux fins saulairs que vlo sus man wardrobe<BR>
Et j'corlerai mes g'veux et j'y mettrai des flieurs<BR>
Et jt'rouvrai un galant parmi toues les promeneurs!</P>
<P>MANON.</P>
<P>J'irai et tout ma fille en ouvrant &agrave; ma cauche<BR>
Dans l'traisn&eacute; du Cou&euml;sin d'ma Cou&euml;sinne Esth&eacute; Bauche<BR>
Va et lus dit Jeanneton de v'nin au co d'canon<BR>
Et d'nos esviltonner, m&eacute; et man vier gar&ccedil;on.</P>
<P>JEANTON.</P>
<P>Eh bain et qui o'quo &agrave; huiptant deux ans d'asge,<BR>
Tu veux aller en ville et quitter ton mesnage<BR>
Pour aller galvauder et vais tout chu floquet<BR>
Qui riront ent'viyant ouvrer &agrave; tan blianchet,<BR>
Sans robe, ni bennett, ni polka! ni bosselle!<BR>
Ni mantlet, ni biaux gants, ni saulairs &agrave; sandelle.</P>
<P>MANON.</P>
<P>Qu'est qu'tout chon chin veux dire est quj'ai besoin <I>d'piaux d'cat</I>!<BR>
De touas chest flans flus l&agrave;, chest d'sorguiers tout chonna<BR>
V'la b&eacute;t&ocirc;t vingt chinq ans, que j'nai pon veu la ville<BR>
Tu veux que j'niale pon, et qui oquio ma fille,<BR>
J'irai, j'lai dit Jeanton, j'en jure et pon n'en men<BR>
Quand j'devrais en mouozir.</P>
<P>JEANTON.</P>
<P>Mais pense a t'nenterment.</P>
<P>MANON.</P>
<P>Ah tu voudrais m'fair poeux, sorte de'rainquivaille;<BR>
J'irai et j'en verrai toute la des finissaille<BR>
Et si j'en meurs ma fille, ergarde v'la un jambon<BR>
Qui fra pour l'enterment, oui guia car il est bon.</P>
<P>JEANTON EN SOUPIRANT.</P>
<P>Assais d'chugnolin la, j'irons nos deux ma m&egrave;re,<BR>
Quand j'devrais t'y porter et man bouanhom de p&egrave;re;<BR>
T'uiras - tu la verras; car j'irai li crier<BR>
Que tu&eacute;s venue &agrave; la ville expr&egrave;s pour la saluer,<BR>
Que tan coeur est loyal et que t'n&acirc;me est sinc&egrave;re,<BR>
D'pis qu'tu n'crains pas la mort......</P>
<P>MANON, PLIEURANT.</P>
<P>Mais tait t&eacute;, v'l&agrave; tan p&egrave;re.<BR>
In faut pas dire un mot de ch'qui vain de spasser.<BR>
Embrache me Jeanton et jurons d'nos aimer.</P>
<P>ME. PHLIP, ENTRANT.</P>
<P>Et bain pargui, houras! v'la qui fait bain mes filles<BR>
Il m'en faut iun et tout sou nestes pon difficiles,<BR>
Car je sis tout barbu, d'pis b&eacute;tot quinze jours<BR>
Que j'nai veu man razeu ni d'barbi &agrave; man s'cours.</P>
<P>(Les viers s'embrachent, et Jeanton rit.)</P>
<P>ME. PHILIP, FI COMME UN PINCHON.</P>
<P>Ah v'l&agrave; qui r'assouvain, dit manon, nouet gennesse.<BR>
Et fait v'nin l'iau au bec; ah sinon ma foiblesse...<BR>
J'en r'paslons une aut fais; d'visons un mot d'la Reine<BR>
Qui vain la s'maine pr&eacute;chaine.</P>
<P>JEANTON EN RIANT.</P>
<P>On pust&ocirc;t chut semaine.</P>
<P>MANON, &Agrave; LA F'NESTRE.</P>
<P>Phlip, Jeanton, vite, allons et viyiez les skeam boet.<BR>
Car la Reine est a bord, les v'la tout pr&egrave;s d'la Couet.<BR>
Yun, deux, trais, quatre, chinq, qui num&eacute;ro chi&egrave;re doueche,<BR>
Va cherchi mes soulairs &agrave; bliouque et &agrave; galoche;<BR>
Car si ou vain ichin, j'irai me mettre a g'noux,<BR>
Et f'rai tout ch'que j'pouerai pour qu'ou vainne siez nous.<BR>
Les v'la &agrave; la Corbi&egrave;re I s'en iront en ville.<BR>
In vaindront pas ichin, j'en pleurrais bain ma fille.</P>
<P>ME. PHLIP.</P>
<P>Ne dit mot ma Manon ou vaindra p't&ecirc;tre ichin,<BR>
Pour les vais au Mangni bain heur d'main au matin.</P>
<P>MANON.</P>
<P>Et ma f&eacute; j'compte qu'et tout, cr&eacute; tu que j'sis si b&ecirc;te,<BR>
J'nos n'allons d'main en ville expr&egrave;s pour vais la f&ecirc;te.<BR>
Y vaindrais tu ov nous, j'avons un biau hernais<BR>
Et d&egrave;s que l'cocq chan'tra......</P>
<P>ME. PHLIP.</P>
<P>Tu n'en r'vaindras janmais;<BR>
Pense &agrave; mes nonante ans, quest qu'nou dirait en ville<BR>
De vais un vier bouane homme et sa femme et sa fille,<BR>
Dans d'shabits du vier tems &agrave; battre les pav&eacute;s,<BR>
ECOUTEZ QUEST QU'NOU OUET?<BR>
N&eacute; v'la un co d'canon, il en tirront deux, trais,<BR>
Tout en triemble, ma f&eacute;; Manon, chonna rappelle<BR>
Le jour quand les Normands......</P>
<P>JEANTON, TOUTE ESSOUFFLAIE.</P>
<P>Ne v'l&agrave; une Demo&euml;selle<BR>
Qui m'a dit en passant, que chest d'main au matin,<BR>
Que la Reine atter'ra pour nos vais par ichin;<BR>
D' m&ecirc;me Papa et Maman faut nos couechi d'bouan heur<BR>
Pour nous l'&eacute;ver matin et aller bain vite queure<BR>
Le c'h'va et l'biaux hernais qui nos portera tous<BR>
A vais <I>Victoria</I> que j'aimons bain mus qu'nous.</P>
<P>MANON.</P>
<P>Faut nos couechi, bon soir, et j'irons tous eusemble,<BR>
Vais comme est qu'ou para&icirc;t, sav&eacute; &agrave; quest qu'our semble.</P>
<P>(Ils se couechent en attendant l' co d'canon et l'chant du grand gnier cocq.)</P>
<P>JEANTON.</P>
<P>Papa v'la l'co d'canon, es tu esviltonnai,<BR>
Frotte tes yiers deux cos et &ocirc;te tan bonnet.</P>
<P>ME. PHILIP.</P>
<P>Et chest t&eacute; ma Jeanton, ah! tu pense &agrave; tan p&egrave;re,<BR>
Mais i faut a man tou que je crie &agrave; ta m&egrave;re.<BR>
Manon, ou&euml;t-tu, Manon.</P>
<P>MANON.</P>
<P>Ah! oui guia man gar&ccedil;on,<BR>
Je pense bain &agrave; la Reine, ouest man biau cotillon<BR>
Et ma co&euml;ffe &agrave; longs buts......</P>
<P>JEANTON.</P>
<P>Les v'la, desp&ecirc;che t&eacute; vite,<BR>
Le hernais s'en va v'nin et cou&euml;sinne Merguitte,<BR>
Man p&egrave;re a deja mins ses braies et ses saulairs,<BR>
Qui craquent et sont si duers comme des viers roquiers:<BR>
Dam j'para&icirc;trons toues bain, le <I>Bennett</I> &agrave; ma m&egrave;re.<BR>
Esgalue de biautai; et m&eacute; jen sis pas mal<BR>
Car ma robe et mes <I>pumps</I>, pou&euml;raient faire pour un bal,<BR>
Ouest qu'est le p'tit mireux? vraimment je si bain belle<BR>
La Reine me prendra pour iune des d'mou&euml;selle.<BR>
Ah bon ne v'l&agrave; Merguitte avec le biaux traisn&eacute;,<BR>
Jindons-nous d'dans bain <I>quick</I>, ah! nos y v'l&agrave; ma f&eacute;.</P>
<P>MANON.</P>
<P>Va au fin feu d'galop, ma pouere chi&egrave;re Merguitte:<BR>
Fait tan Bidet aller pour que j'y siyons vite,<BR>
Et j'te la montrerai toute habillie en or,<BR>
Dans sa v&eacute;ture d'argent qui l'attend l&agrave; sus l'Port.</P>
<P>MERGUITTE, FOUETTE SAN BIDET EN CRAINT:</P>
<P>Veux-tu aller t&ecirc;toigne, ouet-tu, affrontaie b&ecirc;te;<BR>
Ach'teu qu'tuas lboudin plain tu t'en fichi bain d'la f&ecirc;te,<BR>
Ah sa tu galop bain......</P>
<P>MANON.</P>
<I><P>Way, way, back</I>, ah mon gui<BR>
Phlip, mam Phlip, Jeanton, <I>high</I>, j'nen peux pus pargui,<BR>
Arrestais j'men risrai.........</P>
<P>PHLIP ET JEANTON.</P>
<P>Eb nou fras guia sans doute,<BR>
Et nos v'la b&eacute;tost venus, je sommes pus d'ami&eacute; route,<BR>
J'allons vais la cauchie et toues chais biaux batiaux,<BR>
Qu'ont de grandes chimnais et qu'ont l'air de chastiaux<BR>
Et tu verras lus reux qui touesnent par sus les louesmes,<BR>
Comme les reuz du moulin au fils au Cou&euml;sin Jesmes.</P>
<P>JEANTON.</P>
<P>Mais nos v'la desj&agrave; venus, viyis chu tas d'couleurs,<BR>
Et chest mastas d'Louri, des V et d's A en flieurs,<BR>
Des couronnes par tout; v'la qui craist dans les rues<BR>
J'en plaintai &agrave; Saint-Ou pour faire des av'nues<BR>
Quand la Reine vaindra pour vais chu vier Grosnez,<BR>
Et Monsieu au Mangni et les Doms &agrave; Vinchlez.</P>
<P>MANON, TOUTE MASRIE.</P>
<P>Assais de chu Saint-Ou, filons &agrave; la Cauchie<BR>
Et en nos yen allant mangeons une bouchie:<BR>
J'avons de la galette et du cidre coeuru<BR>
Qui nos f'ra bain du bain opr&egrave;s av&eacute; coueru.<BR>
Jeanton, Jeanton, di l&eacute; chonchi est-i la ville,<BR>
Je n'y r'connais pus rain, oh qui biaut&eacute;s ma fille.<BR>
Vait qui tas de chest Doms et d'chest biaux officiers,<BR>
Ov lus sabres &agrave; la main et lus airs si guierriers,<BR>
N'en v'l&agrave; &agrave; roueges cloaks, qu'ont l'air de faire garde.</P>
<P>JEANTON.</P>
<P>Et chest nos Magistrats, Gieu les sauve et les garde.<BR>
Et n'erconnai-tu l'on l'cou&euml;sin Fransais Erthu,<BR>
Qui queur comme un cherf pour faire san salut<BR>
Maia ou&eacute;-tu, v'l&agrave; l'canon, chest signe que v'la la Reine,<BR>
Ou s'ra b&eacute;tot ichin, v'la le <I>skeam bouet</I> qui l'ameine.<BR>
Ah le v'la z'arrivai, vait tu chest biaux batiaux,<BR>
La Reine est dans chtichin et ses grands g&eacute;n&eacute;raux;<BR>
Viyous la v'l&agrave; au d'gr&eacute; parmi les Demou&euml;selles<BR>
Qui l'y donnent la main tandi qu'les p'tites hardelles<BR>
Chantent de biaux versets et la couvrent de flieurs,<BR>
En marchant sus l'tapis, sus de belles couleurs.<BR>
Viyiez o&ugrave; va monter dans sa belle v&eacute;ture,<BR>
Avec le PRINCE ALBERT. Oh qui noble picture:<BR>
Restons ichin au coin arrangis dans l'hernais,<BR>
Et j'les verrons passer, n'manquons pas &agrave; les vais.<BR>
Moman, Papa, Merguitte - ah les v'chin l&agrave; tout pr&egrave;s,<BR>
Criais - Vive la Reine! o&ugrave; nos paslla zopr&egrave;s.</P>
<P>(La Reine passe et ergarde avec bontai chest pouers viers et les salue gracieusement; et la hernachie ne pousse qu'un cri: " LA REINE GIEU SAUVE ET GARDE!" VIVE LA REINE!)</P>
<P>(Me. Phlip, et sa bouenne femme s'ergardent en lermant.)</P>
<P>MANON.</P>
<P>Ah man Phlip, j'nen peux pus, man bonheur est complet<BR>
As tu veu chu doux regard, et la f&ecirc;te qu'ou m'a fait;<BR>
Jen l' oublierai jamais, j'en sis toute ra-vie,<BR>
Mes jours en s'ront pus doux - et j'fini-rai ma vie<BR>
En pensant......au bonheur d'av&eacute; veu ses biaux yeux,<BR>
Et je prierai qu' oul ait un r&egrave;gne glorieux.</P>
<P>(Pouere Manon est si en joie qu'ou n'peut dire un p'tit mot; Me. Phlip, Jeanton et Merguitte sont toues esmues.)</P>
<P>JEANTON.</P>
<P>La joie &agrave; bain d'leffet, pronons toues bouan conrage,<BR>
Et allons nos prom'ner et vais tout chu resmuage.<BR>
J'men vais vos m'ner &agrave; vais chu biaux p'tit pavillon<BR>
Ouest qu'oul &agrave; tai s'assez ovec la procession;<BR>
L&agrave;, prend man bras Moman - Papa, crochte Merguitte<BR>
Et j'verrons chu biaux quai; pis j'ervaindront bain vite<BR>
Pour la vais erpasser, pour aller s'emberqui<BR>
Dans chest biaux p'tits batiaux que v'lo zopr&egrave;s l'roqui.<BR>
Nos v'chin an Pavillon, v'lo le Prince et la Reine<BR>
Plaichis des deux cost&eacute;s, chest juste comme ieux m&ecirc;me,<BR>
R'gardais bain les couleurs chest chain qui ya d'pus fin<BR>
Faites expr&egrave;s pour angniet, chain qu' a dit Jean Voisin.<BR>
Mais entrais par dedans, ou verrais bain des choses,<BR>
Viyiez chu biau tapis oquo tout couert de roses,<BR>
Et chu biau grand fauteuil ouest qu'ou s'est minse dedans<BR>
Touchis y tous achteu, car j'en pasllons long tems;<BR>
Mais ne v'lo la musique estche qu'oul est desj&agrave; v'nue,<BR>
Allons vite au hernais devant quou sait d'scendue,<BR>
J'marchons comme &agrave; quinze ans, et je jouissons de tout,<BR>
J'avons veu les biautais qui sont pliantais partout,<BR>
Ah nos v'chin au qu&eacute;riot, montons y tout de suite<BR>
Et j'la verrons oquo passer ovec sa suite.<BR>
Mais les v'lo v'nin Papa, allons d'la fermet&eacute;<BR>
Et saluons la Reine admirons sa bont&eacute;.</P>
<P>(La Reine et sa suite erpassent, en saluant la qu&eacute;riotaie des patriotes, qui l'y lanchent forche de complimens, de bouans souhaits, de b&eacute;n&eacute;dictions et de houras.)</P>
<P>ME. PHLIP.</P>
<P>Et bain mes pouer zesfans, ou nos &agrave; erconnues,<BR>
Ou r' gardait pour nos vais, j'en sommes esperdues<BR>
Oul a souri si blanc en faisant ses agieux,<BR>
Et m'a dit en passant: "Vieillard soyez heureux."<BR>
S'oul avait arrestai j'lyairais dit bain des choses<BR>
Et j'lyairais bain offert un biau bouquet de roses;<BR>
Mais ourvaindra nos vais dans le Stembre qui vain,<BR>
Et j'maprestrai bain d'seux pour que je chasquions d'main,<BR>
Ah on n'merfusera pon, ou n'est pon orguilleuse<BR>
B&eacute;vons &agrave; sa santai, piesse talle &ecirc;tre heureuse.</P>
<P>JEANTON</P>
<P>Ah sa faut nos naller, j'avons un but d'qu'min;<BR>
Merguitte prend tan bridot, la gniet s'en va r'venin<BR>
Ya zillumination assess&eacute; dans la ville,<BR>
Mais ov de vielles gens n'on n'peut rester ma fille<BR>
Man Papa et Moman sont lassais de lus jeu,<BR>
Faut nos rader siez nous et mettre l'geon &agrave; feu;<BR>
Et j'pasllons &agrave;'VICTORIA quand je s'rons sus la veille<BR>
A grisli des paids ronds et vi&eacute;gui la bouteille.<BR>
Ah sa montons ichin - nos y v'la bain juindais;<BR>
Fait trotter tan Bidet j'iron es Quenvais,<BR>
Lus dire tout chu qu&eacute; b&eacute; que j'avons veu en ville,<BR>
Et que tout s'y est passai si bain et si tranquille;<BR>
Janmais nou n'avait yeu rain d'si b&eacute; zen Gesri,<BR>
Tout de Roses &eacute;tait couert et chergi de Louri,<BR>
Et toutes les maisons paraissaient anim&eacute;es<BR>
Ov lus grandes couleurs, jusque sus les chimn&eacute;es:<BR>
Et toues ches biaux soudards qu'avaient l'air si contens<BR>
Les uns sus de biaux ch'vaux......</P>
<P>MANON.</P>
<P>J'n'avons pon tai long tems<BR>
Nos v'la au pid d'notre us, mais je sis bain lassaie<BR>
Allume le <a href="craset.html">crasset</a>, - ah je sis essouflaie,<BR>
Mais je me resjouis bain que Phlip sait v'nu ov nous:<BR>
J'en pasllons dans nouet liet quand ou dormirais tous;<BR>
Car &agrave; notre asge zesfans les gniets sont si longuettes<BR>
Que nou zaime &agrave; conter de ches vielles historiettes,<BR>
Qui font tant de plaisir et qui rendent contens,<BR>
Et qui font rire, et tout, ches pouers vielles gens.<BR>
Mais, ah sa, ma Jeanneton, pour finir la journaie,<BR>
Chante-nous la chanson que nou nos a donnaie;<BR>
Tu nos l'as tue si bain, et nos a fait plaisir,<BR>
Que quand tu la chantras, je voudrais m'y en dormir.</P>
<P>(Jeanneton qu'menche.)</P>
<P>VIVE LA REINE - Air: "Jersiais, voici le jour de gloire."</P>
<P>"Jersiais, vive la Reine auguste,"<BR>
Cet ange prot&eacute;g&eacute; des cieux;<BR>
Ceint du diad&egrave;me du juste,<BR>
Qui rend toujours victorieux,<BR>
Chantons des hymnes d'all&eacute;gresse<BR>
Pour cette Reine de sagesse,<BR>
Que nous ch&eacute;rissons,<BR>
Ainsi, tous chantons<BR>
VIVE LA REINE! l'orgueil de C&eacute;sar&eacute;e,<BR>
Pour toujours ador&eacute;e. - <I>(Bis)</I>.</P>
<P>J'nai chantai qu'un verset et la v'l&agrave; zendormie<BR>
En disant: ma Jeanton, qui biau jeu dans ma vie.....</P>
<P>ME. PHLIP.</P>
<P>Escoute, ma Jeanton, un coup d'cidre et houras,<BR>
Devant que j'nos coucchons; mais crie au co&euml;siu Phlip Le Bas.<BR>
Ah, te v'l&agrave;, man gar&ccedil;on, prendras-tu un p'tit verre<BR>
A la santai d'la Reine, &agrave; la Reine d' Angleterre?<BR>
Vive la Reine! houras! crie oquo, man fistaux,<BR>
J'la verrons passer d'main dans ses biaux grands batiaux.<BR>
Ervain d'main o matin pour pasler d'la journaie,<BR>
La plus belle que j'&eacute;yons janmais, janmais passaie.<BR>
Merguitte et t&eacute;, Jeanton, ov nous deux viers gar&ccedil;ons,<BR>
Crions, houras, houras, et, d'un accord, chantons</P>
<P>" Vive la Reine, l'orgueil de C&eacute;sar&eacute;e."<BR>
Pour toujours ador&eacute;e. - <I>(Bis.)</P>
</I><P>Houras! bravo! Vivent les Viers! houras!<BR>
VIVE LA REINE!</P>
&nbsp;<p><p>

<i><a href="sullivan.html">Jean Sullivan</a></i>

<P>&nbsp;</P>
<P>&nbsp;</P>

<FONT SIZE=2>
<i>Viyiz &eacute;tout:</i>

<ul>
<li><a href="grosnez1846.html">L'deux d'Septembre 1846 &agrave; Grosnez</a><p>
<li><a href="statvic.html">La Statue d'la Reine Victoria</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
<li><a href="jubilet.html">L'An du Jubilet</a><p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="cahouainvisite.html">La visite de lus Majest&eacute;s</a><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><a href="charlesiii.html">L&eacute; Rouai Charles III, Duc d&eacute; Nouormandie</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="gdfhonmage.html">Honmage au Duc d&eacute; Nouormandie</a><p>
<li><A HREF="reinemethe.html">La Reine M&eacute;the</A><P>
<li><a href="rouoya.html">Du vocabulaithe Rouoya</a><p>
<li><a href="reine_en_jaune.html">La Reine en jaune</a><p>
<li><a href="adlmvictoria.html">La statue &agrave; la Reine Victoria &agrave; Bangkok</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
