<HTML>

<!-- Mirrored from members.societe-jersiaise.org/geraint/jerriais/leapyear.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
<HEAD>
<TITLE>A Leap Year Proposal</TITLE>
<META  name="keywords" content="JÃ¨rriais, language, langue, leap year">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>A Leap Year Proposal</h2></font></center><br>
<CENTER><TABLE><TR><TD>
Ch'te ann&eacute;e, comme ou savez, est une ann&eacute;e bissextile,<br>
Eh bain, dans l'mais d'Janvi, &agrave; not'e r&eacute;union annuelle,<br>
La Pr&eacute;sidente d'not'e "Club" nos dit "Ch'n'est pas tout ch'la mes filles,<br>
J'allons prendre avantage d'une cou&ocirc;tume universelle,<br>
Et d&ecirc;montrer qu'j'avons l'couothage de faithe valer nos drouaits.<br>
Sans doute, ou n'os'sez pas l'admettre mais j'voudrais bain pathier<br>
Qu'i' y a parmi touos vos amins tchique jeune homme qui vos plia&icirc;t;<br>
Eh bain, v'chin l'occasion! Ch'est d'li d'mander d'vos mathier!"<br>
<p>
Je f&ucirc;mes un mio surprinses de la ou&iuml; p&acirc;ler dit&ecirc;t,<br>
Mais comme ch'tait bain nos sentiments sans autchune exception,<br>
La suggestion fut accept&eacute;e a l'unanimit&eacute;.<br>
Ouest qu'est la fille qu'aithait voulu souolever une objection?<br>
Pour quant &agrave; m&eacute;, j'&eacute;tais dans la jouaie: depis un an ou deux<br>
J'avais ieu m'n yi sus un jeune homme qui n'est pas liain d'siez-nous:<br>
Pour dithe le vrai le pouore gar&ccedil;on n'est pas bain amouotheux,<br>
Mais j'esp&eacute;thais l'atriotchi en li faisant les yeux doux.<br>
<p>
J'm'y prins d'abord bain douochettement pour ne pas l'&ecirc;ffarouchi :<br>
Car, dans d's affaithes si d&eacute;licates, i'n'faut pas s'pr&ecirc;ssi trop,<br>
Un homme est tout comme un m&ucirc;l&egrave;t, i'n'se laisse pas houtchi<br>
Quand souos la bette si attrayante i'vait la pointe du cro'<br>
J'm'appr&eacute;chi d'li une s&eacute;th&eacute;e d'lune, en r'venant d'la chapelle,<br>
Et j'li d'mandi si s'sait m&acirc;rri si j'allais le r'condithe.<br>
"I'n'm'en est d'rain," i'm'raiponni," mais - mais, Miss De Sarrelle,<br>
Avous pens&eacute; tch'est que - tch'est que - les - les gens s'en vont dithe?"<br>
<p>
"Je m'fiche du d'vis du monde," j'li dis, "qu'i' s'm&ecirc;lent de lus affaithes!"<br>
Et m'appr&eacute;chant un p'tit pus pr&egrave;s je l'crocheti par le bras:<br>
I' fut d'abord un mio surprins de vaie ditelles mani&egrave;thes,<br>
Mais dans l'couothant de tchiques minutes ch'la n'li r'pathaissait pas.<br>
Tout allait d'charme: je li d'mandi comment qu'&eacute;taient ses gens,<br>
Et s'ils 'taient tout-&agrave;-fait finis de plianter lus patates;<br>
Et pis, sans d'autres p&eacute;rliminaithes ni d'autres aheuctements,<br>
J'li dis, " J'ai une demande &agrave; t'faithe qu'est pus ou mains d'licate."<br>
<p>
J'n'ai jamais veu un seul gar&ccedil;on que j'aime autant comme t&eacute;.<br>
Avau les jours je n'pense qu'en t&eacute;, et j't'ai r&ecirc;v&eacute; touos les siers,<br>
D'pis qu'j'te connais j'ai tr&eacute;jous dit 'che s'a l&agrave; l'sien pour m&eacute;,'<br>
Et j'voudrais t'aver pour m'n homme. Oh! dis-m&eacute; 'Oui,' man chi&egrave;r."<br>
Quand j'&ecirc;prouvi &agrave; l'embraichi, i' d&ecirc;touani l'm&ucirc;s&eacute;,<br>
Et s'mins &agrave; h&acirc;ter l'pas, comme si' voulait prendre l'vo!<br>
J'dis &agrave; m&eacute;-m&ecirc;me, "Tchaint bon, M&eacute;rienne! I'n'peut pas te r'fuser!<br>
Mais l'imb&eacute;cile marchait tout l'temps et n'disait pas un mot.<br>
<p>
Je n'perdi pourtant pas couothage, mais je poursuivi l'attaque,<br>
J'li dis que j'tais bouanne couotuthi&egrave;the et que j'pouvais bain coutchi;<br>
Que j'tais bain d&ecirc;li&egrave;e &agrave; plianter et que j'pouvais traithe les vaques.<br>
Ah dame! ch'tait l&agrave; une belle pathole! J'vi bain qu' j'l'avais touchi,<br>
I' trouvi don sa langue, et m'dit, "Ecoute, ma chi&egrave;the &ecirc;fant,"<br>
(Et craithious bain qu'i n'cherchi pas &agrave; m'embraichi, l'b&ucirc;zard!)<br>
"Je n'pouvons pas d&eacute;cider rain sans consulter nos gens."<br>
Et v'chin ch'qu'i m'a promins, 'jaithai sa ra&icirc;ponse "pus tard!"<br>
<p>
<p>
<i><a href="gwdec.html">G. W. de C.</a></i><p>
</TD></TR></TABLE></CENTER>

&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="femme.html">La femme</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="femvot.html">Quand les femmes voteront....</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="fillfaut.html">La Fille qui Nos Faut</a><p>
<li><a href="pllumes.html">Une Poule sans Pllumes.</a><p>
<li><a href="henri.html">Pas d'sa fa&ucirc;te &agrave; Henri</a><p>
<li><a href="lunnedemi.html">La Lunne d&eacute; Mi</a><p>
<li><a href="bissext.html">L'Annais Bissextile</a><p>
<li><a href="avantuze.html">L'Av&acirc;ntuze du Cou&ocirc;sin Richar'</a><p>
<li><a href="29fevri.html">L'Ann&eacute;e Bissextile</a><p>
<li><a href="bissextile.html">L'anneaie Bissextile</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/leapyear.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
</HTML>
