<HTML>

<!-- Mirrored from members.societe-jersiaise.org/geraint/jerriais/cahouain_tribunal.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Quand tchi que l'Caouain s'en va passer d'vant l'Tribunal?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quand tchi que l'Caouain s'en va passer d'vant l'Tribunal?</h2></font></center><p>

Hardi d'gens ont d'mande &agrave; ches dernyi, &quot;Quand tchi que l'Caouain s'en va passer d'vant l'Tribunal?&quot;<br/>
<br/>
Nou dithait qu&acirc;si, &agrave; en jugi par l'int&eacute;th&ecirc;t que ches bouannes gens l&agrave; prennent dans man cas, qu'i' voudraient m'vaie envi&eacute; dans les tranchies, mais j'ai grand peux qu'i' s'sont d'sappoint&eacute;s sus chu point l&agrave;, car jen'm'en vais pas y aller, pas oquo si vite tr&eacute;jous, ayant 't&eacute; exempt&eacute; jusqu'au 31 de D&eacute;cembre. Le r&eacute;sum&eacute; d'man cas n'a pas pathu dans les g&acirc;zettes, chein qui sembl&eacute;thait assez dr&ocirc;le, mais l'explication est bain simplye.<br/>
<br/>
J'&eacute;tais le seul journaliste pr&eacute;sent chu jour-l&agrave;, alors j'&eacute;tais, comme nou dit, ma&icirc;te d'la position, et j'&eacute;tais libre de faithe comme bouan m'sembliait quant  man rapport, et pour des raisons personnelles, je d&eacute;cidi de garder l'public dans l'ignorance quant &agrave; la d&eacute;cision du Tribunal &agrave; m'n &ecirc;gard. Et pis quand m&ecirc;me, ma cause &eacute;tait un mio complitchie et otchupi au mains une d&eacute;mi-heuthe, et si je l'avais rapport&eacute;e comme i'faut, &agrave; cause de s'n importance, notre r&eacute;dacteur en aithait supprim&eacute; pus des treis quarts avec s'n extchuse habituelle, &quot;vu l'abondance des mati&egrave;res,&quot; ch'est pourtchi je r&eacute;alisi qu'i' vaudrait bain mus vos raconter chenna dans iun d'mes articlyes.<br/>
<br/>
J'&eacute;tais don, assis &agrave; la p'tite tablye des rapporteurs, &agrave; &ecirc;crithe la d&eacute;cision qui v'nait d'&ecirc;tre donn&eacute;e sus un pouore dj&acirc;bhye qui v'nait justement d'y passer, quand le Greffyi criyi &agrave; haute vouaix: &quot;F&ecirc;lix Alexandre M&acirc;thurin Caouain!&quot;<br/>
<br/>
Je ra&icirc;ponni &quot;Pr&eacute;sent, Moussieu!&quot;<br/>
<br/>
&quot;Eh bain, avanchiz, s'i' vos plia&icirc;t!&quot;<br/>
<br/>
A chu moment-l&agrave;, un jeune homme d'affaithe qu'avait 't&eacute; toute la matin&eacute;e assis &agrave; c&ocirc;t&eacute; du Greffyi &agrave; li aidgi &agrave; &ecirc;crithe ses certificats, s'en vint &agrave; m&eacute; et m'dis &agrave; l'ouotheille, &quot;Tu f'thas mus de m'laissi te r'pr&eacute;senter devant l'Tribunal, car j'ai grand peux que tu t'en vas en faithe une couochonnie.&quot;<br/>
<br/>
Je l'envyi s'faithe quatorze, m&eacute;, en li d'mandant si ch'est qu'i' pensait que j'avais des djaix chelins &agrave; fliantchi &agrave; la t&ecirc;te &agrave; touos les siens qui voulaient m'servi d'Avocat!<br/>
<br/>
I'hauchi l's &ecirc;paules comme pour dithe, &quot;Comme tu voudras, j'aithais peu t'sauver, mais puisque tu n'veur sain, p&ocirc;ques-t&eacute;!&quot;<br/>
<br/>
Je m'm&acirc;ti don en d'vant du Pr&eacute;sident, et le Greffyi se mins &agrave; li&eacute;the m'n application.<br/>
<br/>
&quot;F&eacute;lix Alexandre Mathurin Caouain, 40 ans. Journaliste. Mathi&eacute;. Siex &ecirc;fants. A et D.&quot;<br/>
<br/>
Demande une exemption absolue.&quot;<br/>
<br/>
Raisons pour la d'mande:<br/>
<br/>
&quot;Je sis orph&eacute;lin d'p&eacute;the et m&eacute;the, et Marie Hibou et nos siex p'tits Caouains d&ecirc;pendent absolument sus m&eacute; pour lus nouorrituthe, alors si j'&eacute;tais appel&eacute; au service, i' s'saient bein certains de cr&eacute;ver la faim ou d'tcha&icirc;t &agrave; la cherge d'la paraisse.&quot;<br/>
<br/>
D'ailleurs, je sis le seul et unique Caouain en J&ecirc;rri qui s'otchupe du journalisme, et sans ma collaboration, &quot;Les Chroniques de Jersey&quot; es'saient obligies de frumer la boutique, chein qui s'sait, au point d'veue d'importance nationale, une grande et s&eacute;rieuse calamit&eacute;. Je d&eacute;sithe sugg&eacute;ther bain respectueusement au Tribunal que ma pr&eacute;sence dans l'&icirc;le est absol&ucirc;ment indispensablye.&quot;<br/>
<br/>
Le Pr&eacute;sident: &quot;Comment qu'ous avez pass&eacute;?&quot;<br/>
<br/>
&quot;Pardon Moussieu.&quot;<br/>
<br/>
&quot;Comment qu'les docteurs vos ont class&eacute;?&quot;<br/>
<br/>
&quot;Oh quant &agrave; chenna, les docteurs n'ont pas comprins man cas du tout. I'nont tins autchun compte des mes veines varices, que j'm'en vais vos montrer.&quot;<br/>
<br/>
Le Pr&eacute;sident: &quot;Oh ch'n'est pas la peine, ,mercie!&quot;<br/>
<br/>
&quot;Comme i' vos pliaitha Moussieu, mais ch'est d'bouan tchoeu, ou viyiz! Et pis, craith'ious bain que v'la du monde qui lus sont motchis d'ma rompe&ucirc;the!&quot;<br/>
<br/>
&quot;Je n'avons pas b&eacute;soin d'ou&iuml; tout chenna! Comment qu'ous avez class&eacute;?&quot;<br/>
<br/>
Le r'pr&eacute;sentant militaithe: &quot;Class A.&quot;<br/>
<br/>
Un membre du tribunal: &quot;Cra&icirc;ssous des patates?&quot;<br/>
<br/>
&quot;Nennin Moussieu, mais j'ai un accord pour aller faithe la saison.&quot;<br/>
<br/>
&quot;Siez tchi?&quot;<br/>
<br/>
&quot;Siez La&iuml;esse Ernon &agrave; c'menchi, et pis oppr&egrave;s chenna siez Ma&icirc;t'e Cli&eacute;ment D'Caen.&quot;<br/>
<br/>
&quot;Sont-i' ichin pour appier vot'e d&eacute;mande?&quot;<br/>
<br/>
&quot;J'pense que oui, Moussieu,&quot; Mais quand je r'gardi pour ieux dans l'auditouaithe, &agrave; ma grande surprinse, ils avaient dispathu et n'&eacute;taient pus &agrave; lus pliaiche aupr&egrave;s d'la porte. Ches deux pe&ucirc;les-l&agrave; &eacute;taient hors &agrave; l'auberge, justement quand j'avais besoin d'ieux. V'l&agrave; che que ch'est que de s'fier sus d's ivrouognes!<br/>
<br/>
&quot;Je n'les vai pas pour le moment,&quot; je dis, &quot;mais ils 'taient oquo l&agrave; i' y a deux minutes.&quot;<br/>
<br/>
Le Pr&eacute;sident: &quot;Il est bin &ecirc;vident qu'i' n'ont pas b&eacute;soin d'vos services, alors chute partie-l&agrave; de votre d&eacute;mande tch&egrave;t de d'sous. Ah, &ccedil;a, en ch'qui concerne votre travas pour la g&acirc;zette, est-che qu'ou criyiz que nou n'pouorrait as se passer d'vos sevices pour tchique temps?&quot;<br/>
<br/>
&quot;Ah, dame nennin, Moussieu! Ch'en s'sait une belle affaithe si nos chinq ou siex mille lecteurs &eacute;taient priv&eacute;s des articlyes du Caouain. Ergardez don, vous l'tout prumi, est-che qu'ou voudrethiez nos faithe accraithe qu'ou n'liaisiz pas l'caouain?&quot;<br/>
<br/>
Le Pr&eacute;sident: &quot;Ayiz la bont&eacute;, si vos pla&icirc;t, de n'me poser pas d'tchestions comme chenna. Ou pouvez vos assi&eacute;the!&quot;<br/>
<br/>
Les membres du tribunal se minrent &agrave; d&ecirc;lib&eacute;ther entre ieux et pour un temps j'&eacute;tais qu&acirc;si g&ecirc;n&eacute; quant &agrave; lus verdict. Ch'qui me r'consolait oquo un mio, ch'tait que quatre de ieux, sans p&acirc;ler du pr&eacute;sident, &eacute;taient de mes lecteurs les plus assidus, alors, dans lus propres int&eacute;th&ecirc;t i'd'devaient pas mantchi de m'exempter. Oppr&egrave;s tchiques minutes le Pr&eacute;sident dit tchique chose au Greffyi qui s'mins &agrave; &ecirc;crithe man certificat. Le Pr&eacute;sident annoncit la d&eacute;cision et me passi man papi. Chu papi-l&agrave; est acheteu bain soigneusement serr&eacute; dans l'coffre-fort &agrave; Mess Bisson.<br/>
<br/>
Et savous bain t'chest qu'il est mins d'sus?<br/>
<br/>
Eh bain ch'est chennechin:<br/>
<br/>
</div><div align="center"><i>&quot;Exempted to 31st December 1918.</i><br/>
<i>Renewable.&quot;</i><br/>
</div><div align="left"><br/>
<i><a href="gwdec.html">Caouain</a></i><br/>
<i>Les Chroniques de Jersey 23/6/1917</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dgerre.html">La dg&egrave;rre</a><p>

<li><a href="cahouain_boutelles.html">L&eacute; Caouain &agrave; la Chambre des D&eacute;bats</a><p>
<li><a href="pains_bill.html">The Pains discuss the Bill</a><p>
<li><a href="painbill.html">Piteur's opinion on the Bill</a><p>
<li><a href="painfellows.html">What some fellows have to say</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="recruiting.html">&quot;Recruiting Rally&quot;</a><p>
<li><a href="painprojet.html">Some opinions on the Projet de Loi</a><p>
<li><a href="ladies1914.html">Both Ladies Offer their Services</a><p>

<li><a href="landarmy.html">&quot;Land Army&quot;</a><p>

<li><a href="painbothladies.html">Both Ladies Volunteer</a><p>
<li><a href="painwareconomy.html">Piteur on War Economy</a><p>
<li><a href="cahouain_nueuxpids.html">Nueux pids &agrave; marchi sus la terre</a><p>
<li><a href="cahouain_litcheu.html">Marie Hibou et l'litcheu</a><p>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="cahouain1914espions.html">Espions Allemands</a><p>
<li><a href="cahouain1914armes.html">Aux armes, citoyens!</a><p>
<li><a href="cahouain1914volontaithes.html">Ertroussez vos manches de qu'minse gar&ccedil;ons</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="painevents.html">Piteur's Opinion on Current Events</a><p>
<li><a href="incidents1914.html">Tchique petits incidents</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="sympathie.html">Sympathie</a><p>
<li><a href="elieslamente.html">Elie s'lamente et fait des suggestions</a><p>
<li><a href="peterhome.html">Peter is coming home</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="soudardes1916.html">Our Patois Letter</a><p>
<li><a href="cahouainmargarine.html">L&eacute; Caouain et la margarine</a><p>
<li><a href="chucre1918.html">Du chucre pour faithe de la g'lee</a><p>
<li><a href="petrole1916.html">Caouain et la p&eacute;trole</a><p>
<li><a href="paincoal2.html">The coal crisis affects Mrs. Pain</a><p>
<li><a href="paincoal1.html">How Lon&ocirc;re went coal hunting</a><p>
<li><a href="painforecast.html">A Forecast as to the future</a><p>
<li><a href="tchuthiosites.html">L'exhibition de tchuthiosit&eacute;s</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouainpows.html">Caouain et les prisonni&egrave;rs Allemands</a><p>
<li><a href="cahouain1avri1916.html">Samedi pass&eacute;, comme je prenais un p'tit somme oppr&egrave;s d&icirc;ner</a><p>
<li><a href="gdffloride.html">En Floride</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="tomavry.html">L'Engagement &agrave; Tom Avry</a> <p>
<li><a href="paincold.html">How Piteur caught a cold</a><p>
<li><a href="painexhibition.html">The Pains visit the Exhibition</a><p>


<li><a href="cahouain_turc1.html">Je r'sis hors du Dispensaithe</a><p>
<li><a href="cahouain_turc2.html">Chutte histou&egrave;the du vi&egrave;r Turc qu'avait douze femmes</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>

<li><a href="cahouain_dgerre1918.html">V'l&agrave; don la dgerre finie!</a><p>
<li><a href="prussien.html">Le Proc&egrave;s du Prussien</a><p>
<li><a href="greenfieldsoffrance.html">Les v&egrave;rts clios d'France</a><p>
<li><a href="1914gj.html">L&eacute; r&ecirc;sultat d&eacute; chutte dg&egrave;rre-ch&icirc;n</a><p>

  
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_strike.html">Ma&icirc;t'e Cli&eacute;ment d'Caen &eacute;tait &agrave; s'r&ecirc;joui l'aut'e jour que la &quot;strike&quot; &eacute;tait finie</a><p>
<li><a href="cahouain_cliemenragi1927.html">Sou voulez faithe Ma&icirc;t'e Cli&eacute;ment d'Caen enragi</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p><b></b>
<li><a href="cahouain_wireless.html">Ma&icirc;t'e Cli&eacute;ment d'Caen et l'wireless</a><p>
<li><a href="amuser1926b.html">Pour vos amuser</a><p>
<li><a href="amuser1926a.html">Pour vos amuser</a><p>
<li><a href="bestman.html">L&eacute; &#147;best man&#148; &egrave;s neuches</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_tribunal.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>

