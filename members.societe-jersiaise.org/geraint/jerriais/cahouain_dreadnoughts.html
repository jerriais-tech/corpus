<HTML>

<!-- Mirrored from members.societe-jersiaise.org/geraint/jerriais/cahouain_dreadnoughts.html by HTTrack Website Copier/3.x [XR&CO'2014], Tue, 15 Jul 2025 13:56:18 GMT -->
<HEAD>
<TITLE>Un jour, il y a tchiques temps, j'tais du bord de siez Mac</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un jour, il y a tchiques temps, j'tais du bord de siez Mac</h2></font></center><p>

Un jour, il y a tchiques temps, j'tais du bord de siez Mac, lorsque j'ou&iuml; un homme qui disait  : Il est bein trop haout dans la p&acirc;raisse. Je l'verrons b&eacute;t&ocirc;t souos nos p&icirc;ds.<br/>
<br/>
Le sien qui dis chounna est pourtant bein grand dans sa p&acirc;raisse, et si voulait mettre un houmme coumme Fra&icirc;nque souos ses p&icirc;ds, i' d'veindrait si grand qu'i' faoudrait haouchi l'portico &agrave; Mac.<br/>
<br/>
I' n'y'a pas bein des s'mainnes, j'en fut avec Charles dans eunne office d' 'Ill Street, mais ou' comprennez, v'l&agrave; qu'est trop pr&egrave;s d'la Cohue, et pour vos dithe le vrai, j'n'aime pas chu b&acirc;tisse l&agrave;  ou sav&egrave;z y'a eunne cage bein solide dans ieunne des qu&acirc;rres  fou&eacute; de hibou, j'aime m&ucirc;s taithe ma bec s&ucirc;s chein qu'j'ai entendu chu jour-l&agrave;, et ch'n'est pon m&eacute; qui voudrais mettre ma griffe au but du papi qu'est dans iunne des p'tites c&acirc;ses de l'office.<br/>
<br/>
Chein que j'veur vos dithe anni&egrave;t, ch'est chein qu'j'ai ou&iuml; au meetin' de la s'mainne pass&egrave;e.<br/>
<br/>
J'entendit des Sts. Cli&eacute;mentais d'mand&eacute; si l'caouan &eacute;tait muchi d'tchique bord. J'y'&eacute;tais, bouannes gens, et s'ou' n'm'av&egrave;z pas veu, ch'est que l'bouanhoumme Ph'lip ne v&eacute; pas bein clliai, car quand i' brinji l'appart&eacute;ment et mins les bancs en ordre, j'tais l&agrave;.<br/>
<br/>
J'vit touos les bouans samar&egrave;stains arriv&eacute; ensemblle.<br/>
<br/>
Les cheins d'la grand' vingtaine 'taient en force, et j'pense bein qu'la p&ucirc;s grande partie 'taient des dreadnoughts &agrave; Sid. Nou disait qu'i s'n'allaient y'av&eacute; opposition, mais i' n'en fut rein. L'ennemin eut paeux des dreadnoughts.<br/>
<br/>
J'sait bein qu&eacute; tchiqu'uns &eacute;thaient bein voulu ve&icirc;s le fils &agrave; Joe comme candidat et j'comprends que bein des visites furent faites &egrave;s &ecirc;lecteurs, mais n'y'avait pas moyien d'y mordre.<br/>
<br/>
Chein qui me surpreins, ch'est que les Chant'niers n'taient pas l&agrave;. Je sai' que T.P. tait un miot malade, mais pourtchi que Dolly n'tait pas &agrave; c&ocirc;t&eacute; de san chef.<br/>
<br/>
Pour de m&eacute;, je n'en sai' rein quo&eacute;que duthant l'meeting, j'vit un houmme pr&egrave;s du portico et ma f&eacute; i' r'semblliai hardi &agrave; un monsieu que je connais bein qui d'habitude va &agrave; touos les meetings.<br/>
<br/>
Quand je ou&iuml; Sid inviter les &eacute;lecteurs &agrave; b&egrave;the de la limonade si&egrave;z Field, j'pensi en m&eacute;-ma&icirc;me  : Sid, tu n'est pas patriote coumme pouorrait te l'dire Monsieu le Protchuleux. D'la limonade, mais v'l&agrave; qui ne paie pas d'imp&ocirc;t. Ch'est-t-i' pour chunna que tu veur lus en payi.<br/>
<br/>
J'tais si&egrave;z Field devant ieux. Tchi tintamarre, gar&ccedil;ons. I' y-avait des gens qui s'amusaient sus des p'tites macheines &agrave; quatre rouollettes, chein qu'ils appelent des skates.<br/>
<br/>
Je r'gardi partout pour la limonade et j'nen vit pon. Ch'tait un autre sorte d'b&egrave;the qu'ils eutent. I' faut craithe que la b&egrave;the de la temp&eacute;rance n'&eacute;tait pas ass&egrave;z fort, car ne v'l&agrave; qui fut d&eacute;cidai d'all&eacute; si&egrave;z man vi&egrave;r anmin Mac, li qu'a r'gard&eacute; bein des fais &agrave; l'entou de san portico et ne m'a jamais veu.<br/>
<br/>
Je savais qu'nou all&eacute; d'mander &agrave; Charles de racont&eacute; san p'tit viage &agrave; Monte-Carlo et j'pensi, coumme tchique fais, i' pouorrait m'escras&eacute; souos les p&icirc;ds, i' faut que je m'muche &acirc;yeur que souos la tablle. J'vit unne tithette et vite me v'l&agrave; d'dans.<br/>
<br/>
Tchicun d'mandi si le caouan tait l&agrave;. I' r&egrave;gardirent dans la cage au p&egrave;rrot, dans une bou&ecirc;te &agrave; cigares, souos la tablle, mais occuo bein pour m&eacute; qui n'ouvrirent pas la tithette, et le caouan put entendre tout.<br/>
<br/>
Le boss de la p&acirc;raisse fit un speech et c'menchi par dithe que le combat &eacute;tait si fort siez Field que ma&icirc;mme la vouaix de Daniel n'&eacute;thait pas peut s'faithe entendre. Tchi Daniel  ? Le Chantnyi qui ne s'&ccedil;a pas Chantnyi  ? L'anmin du peuple  ? Celui qui a eunne p'tite vouaix qu'nou peut entendre sus la place du vi&egrave;r marchi quand y p&acirc;sle dans l'mitan d'Halkett Place.<br/>
<br/>
Tout &agrave; coup, ne v'l&agrave; le boustre d'p&egrave;rrot qui s'mint &agrave; pouss&eacute; des cris. P't'&ecirc;tre qui m'avait veu entr&eacute;. Un moussieu s'mint &agrave; dithe  : Ne v'l&agrave; le caouan  ! J'pense bein qu'ch'est la limonade qui l'y fit dithe chounna, car m&eacute; caouan je n'ressemblle pas &agrave; un p&egrave;rrot. Si j'peux &eacute;scrithe tchiques mots avec mes piummes, je n'peux rein dithe avec ma bec.<br/>
<br/>
Y'eu a iun qui r'gardi dans la cage, puis dans l'armou&eacute;the, criyant d'm'y trouv&eacute;.<br/>
<br/>
De toute chutte histou&egrave;the, j'vos dithai que l'fils &agrave; Joe fit bein d'rest&eacute; chez li, car je sait qu'y'avait ass&eacute;z de Dreadnoughts pour d&eacute;fendre Fra&icirc;nque et Sid.<br/>
<br/>
A b&eacute;t&ocirc;t.<br/>
<br/>
<br/>
<br/>
<i><a href="gwdec.html">Caouain</a></i><br/>
<i>16/4/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painolympia.html">The Pains at Olympia</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_dreadnoughts.html by HTTrack Website Copier/3.x [XR&CO'2014], Tue, 15 Jul 2025 13:56:18 GMT -->
</HTML>

