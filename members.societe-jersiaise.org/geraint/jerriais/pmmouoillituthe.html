<HTML>
<HEAD>
<TITLE>D'la mouoillituthe au Portinf&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'la mouoillituthe au Portinf&eacute;</h2></font></center><p>

<font size="-1"><i>Au Portinf&eacute;,Vendr&eacute;di matin.</i><br/></font>
<br/>
Moussieu l'Editeu,<br/>
<br/>
Ch'est d'tchi bein triste siez nous chais jours. Tout est si mouoillyi que m&ecirc;me dans la tchu&icirc;sine, ou&egrave;sque y'a un bouon feu d'bouais, y'a d'la mucreu m&ecirc;me dans la cage du can&acirc;rien, tchi s'en pliaint le long des jours.<br/>
<br/>
Y'a deux pouces d'l'iau dans l'&ecirc;tablye &egrave;s b&ecirc;tes et m&ecirc;me p&ucirc;s dans la st&acirc;lle au bidet. Chonna pou&ocirc;rrait l'y faithe du bein, car y souffre dans ses gambes, mais si ch'est des rhoumatices, y pou&ocirc;rrait s'n'all&eacute; d'un jour &agrave; l'autre. Les seuls habitants d'la f&eacute;rme tchi n'pathaissent pas g&ecirc;n&eacute;s ch'est notre vier canard et des deux femmes, tchi s'amusent &agrave; nagi dans l'bel du matin jusqu'au s&eacute;.<br/>
<br/>
Quand j'f&ucirc;mes nos couochi Mercredi au s&eacute;, la Merrienne print san parapluie, car y d'valait des gouttes d'iau du pliafond s&ucirc;s l'liet, mais ayant souffert hardi jusqu'au matin, j'd&eacute;cidit d'&ecirc;prouv&eacute; tchiquechose d'autre, et hier arlev&eacute;e j'&ecirc;tendit l'tarpaulin s&ucirc;s les couv&egrave;rtuthes et j'p&ucirc;mes dormi assez en paix. Y'avait une p'tite mathe d'iau dans l'mitan, mais le lier 'tait s&eacute;c, et ch'tait chonna tchi fallait.<br/>
<br/>
Ach'teu, Moussieu, hier au s&eacute;, la Merrienne comme de cou&ocirc;tume, se mint &agrave; p&acirc;sl&eacute; d's'<a href="etats.html">Etats</a>, et ayant liut le long rapport au sujet des &eacute;gouts ou me d'mandit si ch'est vrai chein qu'le D&eacute;put&eacute; Farley avait dit entou&ocirc;re la Baie d'Saint-Br&eacute;lade. &quot;Y pathait,&quot; oulle ajou&ocirc;tit, &quot;qu'la baie est si plienne de salop'thie, qu'autchune p&eacute;rsonne tch'y va risque d'&ecirc;tre empouaisson&eacute;e. Pourtant j'y'ai 'tait bein des fais, m&eacute;, et j'n'ai jamais veu dit&eacute;t.&quot;<br/>
<br/>
&quot;Ni m&eacute; ni-ntout,&quot; j'l'y dit. J'y fut d'expr&egrave;s dans le S'tembre et j'parcouothit la baie d'un but &agrave; l'autre, et comme tu peux l'vais je s'y ocquo en vie. Je n'dis pas qu'la baie &eacute;tait tout-&agrave;-fait nette, car y'a tr&eacute;jous tait une salle c&acirc;rre end'sous d'&eacute;gly&icirc;se, mais y'avait des vr&eacute;gies et des vr&eacute;gies d'biau sablion, comme y'a tr&eacute;jous yeu. I'm semblye que l'D&eacute;put&eacute; Farley exag&egrave;re hardi pour t&acirc;chi d'av&eacute; sa t&ecirc;te. Avec chonna y n'y'a pas de doute qu'un &ecirc;gout tout le long d'la baie s'sait ass&eacute;z d'sithablye.&quot;<br/>
<br/>
&quot;Mais,&quot; ou dit, &quot;une fais que l'trav&acirc;s s'sa fait, ou&egrave;sque toutes les sales iaux s'en ithont?&quot;<br/>
<br/>
&quot;A Bellozanne,&quot; j'l'y dit.<br/>
<br/>
&quot;Oh!&quot; ou s'fit, &quot;et sans doute chonna dissip'tha la mauvaise odeu de tchi que l'monde dans chu district-l&agrave; se plaignent d&eacute;pis longtemps.&quot;<br/>
<br/>
&quot;Ah, mais Merrienne,&quot; j'l'y dit, &quot;n'oublie pas que l'D&eacute;put&eacute; Farley a promint &agrave; un Ministre, ch'est-&agrave;-dithe l&eacute; D&eacute;put&eacute; Rider, que b&eacute;t&ocirc;t n'y'&eacute;tha pas d'odeu du tout.&quot;<br/>
<br/>
&quot;J'n'oublie rain,&quot; ou dit s&eacute;quement, &quot;mais y' longtemps tch'y y'a promint chonna, et pourtant l'odeu est ocquo l&agrave;. Que l'D&eacute;put&eacute; Farley aille d'meuth&eacute; dans la vall&eacute;e d'Bellozanne, et j'&eacute;thais p&ucirc;s d'fouai dans ses prom&ecirc;sses. Ach'teu, Ph'lip, y'a une autre chose. As-tu veu qu'en Ville quand des vieilles gens d'mandent de l'aide, ils ont a sign&eacute; un papi donnant &agrave; la p&acirc;raisse le drouait d'r&ecirc;couvri tchein qu'ou l&ucirc;s avait donn&eacute; si par chance ou d&eacute;couvre tch'ils avaient ocquo tchiques sous d'restant au jour de l&ucirc;s mort?&quot;<br/>
<br/>
&quot;Oui,&quot; j'l'y dit, &quot;j'ai liut chonna, et &agrave; man point d'veue ch'est une disgr&acirc;ce. Jamais j'n'&eacute;thais creu qu'la <a href="st_helyi.html">P&acirc;raisse de Saint-H&eacute;lier</a> &eacute;thait d's'cendu si bas. S'oulle est &agrave; court de sous, y'a d'autres mani&egrave;thes de la trouv&eacute;. Seux et c&eacute;rtain tchi n'faudrait pas v'nin nos p&acirc;sl&eacute; d'm&ecirc;me ich&icirc;n &agrave; <a href="st_ouen.html">Saint-Ou</a>. Je n'sommes pas riches, mais au mains j'nos r&eacute;spectons. Ach'teu, bouonnefemme, si j'allions nos couochi?&quot;<br/>
<br/>
Ou fit une grimache. &quot;Y n'y'a pas d'feu dans la chambre, Ph'lip, et l'iau d'goutte ocquo du pliafond.&quot;<br/>
<br/>
&quot;J'sais bein,&quot; j'l'y dit, &quot;mais j'avons notre tarpaulin, et yun d'chais jours y nos r'veindra du sec.&quot;<br/>
<br/>
<i><a href="lebrocq.html">Ph'lip</a></i><br/>
<i>8/1/1958</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmwater.html">Water is short at Portinfer</a><p>
<li><a href="gdfplyie.html">D'la plyie av&egrave;rse</a><p>
<li><a href="gdfieau.html"> L'Ieau du Ciel</a><p>
<li><a href="gdfdluge.html">L&eacute; d'luge</a><p>
<li><a href="gdfieau1951.html">Les d'vis du Bouan'homme George</a><p>
<li><a href="pmgrandhive2.html">L&eacute; Grand Hiv&eacute;</a><p>
<li><a href="pmgrandhive.html">M&eacute;mouaithes du Grand Hiv&eacute;</a><p>
<li><a href="pmtempete.html">La Temp&ecirc;te</a><p>
<li><a href="tchitemp.html">Tchi Temps!</a><p>
<li><a href="tchitemps2.html">Tchi Temps!</a><p>
<li><a href="pmpredithe.html">Pr&eacute;dithe l&eacute; temps</a><p>
<li><a href="innondation.html">L'&icirc;nnond&acirc;tion du 26 d'Ao&ucirc;t 2010</a><p>
<li><a href="lettrejerriaise22.html">La Lettre J&egrave;rriaise &#8211; 23 F&eacute;vri 2014</a><p>
<li><a href="painstorm.html">Piteur Pain Reports on the Storm</a><p>
<li><a href="pmfin.html">Merrienne et la f&icirc;n du monde</a><p>
<li><a href="pmcodpid.html">Ph'lip attrape un cod'pid dans l'dos</a><p>
<li><a href="assembliee/reservoir.html">Au nouvieau r&ecirc;servoir</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

