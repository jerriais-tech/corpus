<HTML>

<!-- Mirrored from members.societe-jersiaise.org/geraint/jerriais/destinne.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Not' Destinn&eacute;e</TITLE>
<META  name="keywords" content="Jerriais, poetry, Norman Conquest, William the Conqueror, Guillaume le Conquérant, Normandie, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Not' Destinn&eacute;e</h2></font><br>
<p>
<i>Compos&eacute; en 1966</i><p></center>

<CENTER><TABLE><TR><TD>
Dgilliaume l&eacute; Contch&eacute;thant - en mille souoxante-six,<br>
En mille quatre-v&icirc;ngt sept, ch'tait Dgilliaume san fis;<br>
Henri, l&eacute; pr&eacute;chain sus l'tr&ocirc;ne en onze chents,<br>
Fut suivi d'eune liste deux fais longue coumme l&eacute; bras<br>
D'rouais et d'reines qui fallait qu'nou-s-appr&icirc;nsse par tchoeu,<br>
Qu'nou r&eacute;p&eacute;ta&icirc;t en r&icirc;nme pour s'en ram&eacute;mouaither,<br>
Quand nou-s-'tait a l'&ecirc;cole - h&eacute;las, tchille emb&ecirc;te!<br>
Janmais j&eacute; n'pus, m&eacute;, les fou&ocirc;rrer dans ma t&ecirc;te,<br>
Sinon Dgilliaume, brave Duc d&eacute; Normand&icirc;e,<br>
Qui d'v&icirc;nt Rouai d'Angli&eacute;terre en mille souoxante-six.<br>
<p>
J'avais raison d'm'en rappeler, j'vai bein a ch't heu,<br>
D&eacute; Dgilliaume et s'n arm&eacute;e qui croua&icirc;sitent la m&eacute;,<br>
D'St. Val&eacute;ry dans dgiex-sept chents batchieaux dgerre,<br>
Pour lus battre dans l'pays &ecirc;trange d'Angli&eacute;terre;<br>
Car n'y'a pas d'&icirc;nvention dans tout l'monde entchi,<br>
Dans la scienche, l'ing&icirc;n'nie, ou n'&icirc;mporte tchi,<br>
Qu'a tant changi l'cours d&eacute; not' vie, j&eacute; dithais -<br>
Bieau que j'ayons tr&eacute;jous rest&eacute; bouans J&egrave;rriais -<br>
Coumme la victouaithe d&eacute; Dgilliaume et d&eacute; s'n arm&eacute;e,<br>
L&eacute; quatorze d'octobre, y'a neu' chents ans ch't' ann&eacute;e!<br>
<p>
O&ugrave;'est qu'j&eacute; s'sa&icirc;mes, j&eacute; n'sai; av'ous pens&eacute; &agrave; ch'la?<br>
Mais pus important, tch'est qu'j&eacute; s'sa&icirc;mes, don, ah &ccedil;a?<br>
Ch's'sait-i' Fran&ccedil;ais ou Normands? J'm&eacute; d'mande tchiquefais<br>
N'y'a rein d'garanti qu&eacute; j's'sa&icirc;mes m&ecirc;me des J&egrave;rriais! -<br>
Si Dgilliaume n'avait pas entr&eacute;pr&icirc;ns la t&acirc;che,<br>
D'envahi chu pays d'l'autre c&ocirc;t&eacute; d'la Manche.<br>
J&eacute; s'sa&icirc;mes pe't-&ecirc;tre Allemands d'pis la d&egrave;rni&eacute; dgerre,<br>
Si j'n'ava&icirc;mes pas 't&eacute; alli&eacute;s a l'Angl&icirc;&eacute;terre,<br>
Et qu'les &Icirc;les n'ava&icirc;ent pas ch't hounneu mangnifique<br>
D'&ecirc;tre preunmi&eacute;thes a faithe part d'l'Empire Britannique.<br>
<p>
Combein d'autres tchestchions qu&eacute; nou pou&ocirc;rrait d'mander<br>
Si nou restait tch&icirc;ques minnutes &agrave; y penser!<br>
Aniet, don, par exemplye, tch'est qu'j&eacute; s'sa&icirc;mes &agrave; faithe,<br>
Au l&icirc;eu d'&ecirc;tre ich&icirc;n tous, en trains d'nos distraithe?<br>
J'&eacute;tha&icirc;mes-t'i' not' lib&egrave;rt&eacute;, et l&eacute; drouait d'vouaix,<br>
D'&ecirc;crithe des lettres &agrave; la Gazette, s'i' nos pl&icirc;a&icirc;t?<br>
Sans doute, nou trouv'thait sans peine tchique caract&eacute;the<br>
Pr&eacute;t a entrinner qu'nou n'pou&ocirc;rrait pas &ecirc;tre pi&eacute;the!<br>
Ch'est p't&ecirc;tre aussi bein qu&eacute; j&eacute; n'l&eacute; savons pas-<br>
N'y'a pon trop a r'dithe des d&egrave;rni&eacute; neu' chents ans!<br>
<p>
Tchi changements qu'i' y'a ieu, d'pis mille souoxante-six!<br>
S'il allait r'v&eacute;n&icirc;n, Dgilliaume d&eacute; Normandie,<br>
Il &eacute;thait bouanne raison d'&ecirc;tre &ecirc;pouvant&eacute;<br>
Par les choses mod&egrave;rnes qui rempl'yent la vie aniet.<br>
Tout che&icirc;n qui nos reste ava&ucirc; l's ann&eacute;es, j'd&icirc;thais,<br>
Et qu'i' pou&ocirc;rrait comprendre, est not' vi&egrave;r J&egrave;rriais,<br>
Mais n'faut pas oublier qu&eacute; j'soummes chein qu&eacute; j'soummes<br>
&Agrave; cause d'la hardgi&egrave;che, y'a neu' chents ans, d'un houmme<br>
Qu&icirc; changit l'cours d'not' vie! Ch'tait not' destinn&eacute;e<br>
Et, par l&eacute; Duc Dgilliaume ou fut asse&ucirc;th&eacute;e.<br>
<p>

<i><a href="perchard.html">A. L. P.</a></i><br>

</TD></TR></TABLE></CENTER>

<P>&nbsp;</P>
<FONT SIZE=2>
<i>Viyiz &eacute;tout:</i>

<ul>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="normandie.html">Ma Normandie/Man Bieau P'tit J&egrave;rri</a><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><A HREF="masse.html">La M&acirc;sse Rouoyale</A><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="iles.html">Les &Icirc;les d'la Manche</a><p>
<li><a href="gdfnouormandie.html">En Nouormandie</a><p>

</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/destinne.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
