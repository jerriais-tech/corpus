<HTML>
<HEAD>
<TITLE>B&acirc;sse math&eacute;, haute math&eacute;</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>BASSE MATHEE, HAUTE MATHEE</h2></font></center><p>


<u> Artu</u>: Ah ch'est dammage d&eacute; vaie &agrave; la maintchi d'la Baie d'la Rocque souos des tonniaux de chiment - et &ecirc;coute l&eacute; brit d&eacute; ch&egrave;s avions-l&agrave;, Elsie! <br/>
<br/>
 UN AVION PASSE.  <br/>
<br/>
<u> Elsie</u>: Ah bein, ch'est l'progr&egrave;s qui nos disent! P't-&ecirc;tre qu&eacute; l'ann&eacute;e tchi vint nou n'pouorra pas aller &agrave; la p&ecirc;que d'ichin.  <br/>
<br/>
<u> Artu</u>: Ch'est vrai, mais pour aniet, tchi biau temps pour un Vendredi Saint. Et i' fait si caud!  <br/>
<br/>
<u> Elsie:</u> Ch'est la traisi&egrave;me s'maine d'Avri, tu sais bein, nos v'la qu&acirc;siment dans l'mais d'Mai.  <br/>
<br/>
<u> Artu</u>: Et y'o&ugrave; qu&eacute; j'nos 'n allons mettre nos tchaises?  <br/>
<br/>
<u> Elsie</u>: Ichin, sus l'sablion. Les mousses s'en vont vouler jouer avec lus boutchets et lus pelles, et j' m'en vais rester auve les p'tits  tandis qu'ous allez &agrave; la p&ecirc;que.  <br/>
<br/>
<u> Artu</u>: Et t&eacute; - As-tu penser &agrave; ta palette et a eune pouque en cas qu'ta fichue tchianne fait tchiquechose sus la gr&egrave;ve?  <br/>
<br/>
<u> Elsie</u>: Oui, Oui, n&eacute; t'en gene pas!!  <br/>
<br/>
<u> Artu</u>: -ergardant sa montre- La famille est tard comme d'habitude!  <br/>
<br/>
<u> Elsie</u>: Nouffet, les v'chin v'nus!.  <br/>
<br/>
<u> Charlot</u>: J'avons choisi un biau jour, M'mee! Les deux p'tites filles lus en vont rester auve 't&eacute; et l'autres lus en vont v'nin &agrave; la p&ecirc;que avec nous. As-tu tout l'fourbi, Emma?  <br/>
<br/>
<u> Emma</u>: Oui, oui, drannets, cros, rat&eacute;s, des boutchets et du s&eacute;!  <br/>
<br/>
<u> Ph'lip</u>: Il est temps d'nos 'n aller, si j'voulons r&acirc;tler pour du lanchon!  <br/>
<br/>
<u> Charlot: </u>J'sommes pr&ecirc;ts, si tu est! Pr&eacute;pare la casserole, Maman!  <br/>
<br/>
<u> Elsie</u>: Bouonne chance, n'allez pas trop pr&ecirc;t d&eacute; l'aerodrome!  <br/>
<br/>
 L'AUTRE BORD D&Eacute; LA STRADE, D'S ETRANGI&Egrave;RS ARRIVENT. I' D&Ecirc;PAQUENT DES TCHAISES ET UNE TABLYE ET I' METTENT LUS BARBECUE EN PLIAICHE.        <br/>
 L'ONCLYE HENRI ARRIVE &Eacute;TOUT ET QUATRE JANNES PERSONNES AVEC LI.  <br/>
<br/>
<u> Henri</u>: Bouonjour toute la fanmille! I' 'RGARDE LES &Ecirc;TRANGI&Egrave;RS. Acouo des gens qui sont v'nus par avion! Oh la la, j&eacute; m' demande tch&eacute; qui sont &agrave; faithe &agrave; lus installer l&agrave;, chu monde l&agrave;. Il' ont jusqu'&agrave; apport&eacute; un mani&eacute;the d&eacute; tr&eacute;pid!  <br/>
<br/>
<u> Jean</u>: Tu est acouo &agrave; la vielle mode, m'n onclye! Ch'est qui lus en vont faithe un r'pas &agrave; la broche!  <br/>
<br/>
<u> Henri</u>: Un r'pas d&eacute;hors? &Agrave; Paques? Danme, j' m'en vais lus montrer comment qu' n'ou mange des bainis crutes - et des cocques &eacute;tout!  <br/>
<br/>
<u> Elvina</u>: Tchin t&eacute; ichin, don i' n'veulent pas &ecirc;couter tes sc&egrave;nes du temps pass&eacute;.  <br/>
<br/>
<u> Alice</u>: J'sommes ichin pour aller &agrave; la peque. M&eacute;, j'm'en vais &egrave;s vlicots et &egrave;s bainis. Vos en v'nous?. <br/>
<u> Touos les jannes</u>: Oui, nos v'chin!!  <br/>
<br/>
 I' LUS EN VONT PARMI LES ROTCHERS.  <br/>
<br/>
 LES &Ecirc;TRANGI&Egrave;RS ERGARDENT LA FANMILLE ET I' LUS METTENT &Agrave; EN PALER. <br/>
<br/>
<u> La m&eacute;the</u>: Nou vai bein qu&eacute; ch'est des campagnards! Av-ous ou&iuml; l&eacute;  bouonhomme dithe qu'i' mange des ba&icirc;nis crutes?  <br/>
<br/>
<u> Ieune des filles</u>: Oui, au jour d'aniet, j&eacute; n'criyais pas d'ou&iuml; dit&eacute;!  <br/>
<br/>
<u> L'autre</u>: Et d'penser qu&eacute; j'ai mint mon nom bas pour aller &agrave; la leune! J'crais bein qui pensent qu&eacute; la leune est faite d&eacute; fromage!!  <br/>
<br/>
 I' LUS METTENT &Agrave; RITHE. I' D&Ecirc;HALLENT LUS RADIOS.  <br/>
<br/>
<u> Elsie</u>: Tch&eacute; qu'ous &ecirc;tes &agrave; faithe, m's &ecirc;fants?  <br/>
<br/>
<u> Jeanneton</u>: J'sommes &agrave; t'b&acirc;ti un ch&acirc;t&eacute;, Maman!  <br/>
<br/>
<u> Mary</u>: Oui, pas d'vaques ni d'patates, rein qu' la m&eacute; alentou! <br/>
<br/>
 UN HOMME ARRIVE SUS LA GREVE. I' VAI LA TCHIANNE A ELSIE.  <br/>
<br/>
<u> L'homme</u>: Avous d&eacute; tchi pour vos faithe servi en cas qu&eacute; l'anima…..  <br/>
<br/>
<u> Elsie</u>: Tchi toupet! Oui, oui, j'ai tchiquechose ichin!  <br/>
<br/>
 OU DEHALLE EUNE GRAND' PELLE ET EUNE POUQUE DE SIEZ LE RICHE  <br/>
<br/>
<u> Elsie</u>: Ch'est-i grand assez pour vous? Allouons-en! Les J&egrave;rriais sont touos m'n&eacute;s par l&eacute; bu du nez, achteu. Nous en est sept fais enni&eacute;s!!  <br/>
<br/>
 L'HOMME S'EN VA BEIN VITE.  <br/>
<br/>
 LA FANMILLE ARRIVENT DE LA P&Ecirc;QUE.  <br/>
<br/>
<u> Jeanneton et Mary</u>: Tch&eacute; qu'ous avez attrap&eacute;?  <br/>
<br/>
<u> Charlot</u>: Du biau lanchon!  <br/>
<br/>
<u> Ph'lip</u>: J'ai un houmard et eune crabe!  <br/>
<br/>
<u> Henri</u>: Les filles et m&eacute; - j'avons p&ecirc;tchi des coques, des vlicots et un bouon fricot d'ba&icirc;nis! <br/>
<br/>
<u> Tous</u>: &Egrave;rgardez! J'avons des manchots &eacute;tout!  <br/>
<br/>
<u> Artu</u>: I' s'en va &ecirc;t'e temps pour entrer les vaques, Elsie. I' S'TOUONE &Egrave;S AUTRES. Vos en v'n-ous pour ba&icirc;the du th&eacute; siez nous?  <br/>
<br/>
<u> Charlot</u>: Oui, mercie. La m&eacute; monte et j'irons p't-&ecirc;tre &agrave; la peque &agrave; haute math&eacute;e &agrave; ces s&eacute;!  <br/>
<br/>
 I' CLI&Egrave;RGISSENT LUS FAIT ET I' LUS EN VONT.  <br/>
<br/>
 L'S ETRANGI&Egrave;RS &Egrave;RGARDENT LA M&Eacute; TCHI LUS ARRIVE &Egrave;S PIDS.  <br/>
<br/>
<u> La m&eacute;the</u>: Oh la la! J'avons arr&ecirc;t&eacute; trop tard pour not' &egrave;rpas &agrave; la broche. La m&eacute; est &agrave; nos pids! V'nez vite pour nos n'aller!.  <br/>
<br/>
 ILS LUS EN VONT ETOUT!!  <br/>
<br/>
 LA STRADE EST EN NIET. REIN QU'LEUNE L'ILLUMINE.  <br/>
<br/>
 LES HOMMES LUS ASSI&Egrave;VENT SUS LES ROTCHERS. L&Eacute; MOUSSE ARRIVE AVEC SA  <br/>
 VA&Ucirc;LE.  <br/>
<br/>
<u> L&eacute; p&eacute;the</u>: J'esp&egrave;the qu&eacute; tu n' t'en vas pas nos emb&ecirc;ter toute la saith&eacute;e! I' fait eune fraid d'tchian achteu et tu d&eacute;vrais &ecirc;tre au liet!  <br/>
<br/>
<u> Mousse</u>: J'sis magnifique ichin. Papa m'a donn&eacute; des fiancs d'maqu's&eacute; et des vers et j' m'en vais attraper tchiquechose &agrave; ces s&eacute;.  <br/>
<br/>
<u> Papa</u>: Laisse l&eacute;, il est bein. J' m'en vais petchi &eacute;yo&ugrave; qu' y a du sablion, pour des pliaies.  <br/>
<br/>
<u> Lai&euml;sse</u>: J&eacute; crais qu&eacute; j'ai un paisson sus l'ain!! Oui dgia, ch'est un biau vra! Il est grand assez pour stoffer.  <br/>
<br/>
<u> Papa</u>: Eh bein j&eacute; n' crais pas qu' i' y a grand' chose ichin, savous-bein.  <br/>
<br/>
<u> Lai&euml;sse</u>: I' d&eacute;vrait y aver d&eacute; belles andgulles souos chu rotchi-chin, mais j'n avons pas des cros grands assez pour les p&ecirc;tchi.  <br/>
<br/>
<u> Papa</u>: J&eacute; m'rappelle quand j' 'tais mousse….  <br/>
<br/>
<u> Le p&eacute;the</u>: Oui, oui, P'p&eacute;e, j'avons ou&iuml; l'histouaithe d&eacute; l'andgulle des dgiexaines de fais, mais arr&ecirc;tez j'ai un paisson, j'crais! Oh, ch'est un lieu!  <br/>
<br/>
<u> Papa</u>: Et m&eacute; &eacute;tout! J'ai tchiquechose! Une bouonne pliaie pour  not' diner d'main.  <br/>
<br/>
<u> L&eacute; mousse</u>: J'ai d&eacute; tchi qui mord ma b&egrave;te. As tu ta lanterne, Papa?  <br/>
<br/>
 PAPA MONTRE SA LANTERNE.  <br/>
<br/>
<u> L&eacute; mousse</u>: Ch' est tchiquechose grand et nier. Ch'est eune baleine! Ch'est eune baleine!  <br/>
<br/>
<u> Le p&eacute;the</u>: Tchi niolin, i' n'y a pas d'baleines en Jerri!  <br/>
<br/>
 I' R'GARDENT TOUS ET I VAIENT UNE NETHE APPARAITION DANS L'IEAU.  <br/>
<br/>
<u> Le mousse</u>: L&agrave;, j'vos l'avais dit!  <br/>
<br/>
<u> Couosin Albert</u>: I S'GRIMPE SUS LE ROTCHI Tch&eacute; qu'ous &ecirc;tes &agrave; faithe, donc? J'sis &agrave; la peque souos ieau et je m'trouve attrap&eacute; comme eune andgulle!!  <br/>
<br/>
<u> Le mousse</u>: Nouffet, Albert, comme eune baleine!!  <br/>
<br/>
 I' LUS METTENT TOUS A RITHE.  <br/>
<br/>
</div><div align="center"> F I N.  <br/>
&nbsp;<p>

<i><a href="joantapley.html">J. T.</a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="grevevoc.html">Sus la gr&egrave;ve en J&egrave;rriais</a><p>
<li><a href="grevebv.html">Sus la gr&egrave;ve en J&egrave;rri</a><p>
<li><a href="fishing.html">A Disastrous Fishing Expedition</a><p>
<li><a href="painfishing2.html">Why the Fishing Picnic Fell Through</a><p>
<li><a href="lanchon2.html">Du lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="gdfpeque.html">La P&ecirc;que</a><p>
<li><a href="vra.html">Le Vra d'La Rocco</a><p>
<li><a href="vra2.html">Qui n'ouait qu'une clioche n'ouait qu'un son!</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="paissons.html">Les pa&icirc;ssons en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

