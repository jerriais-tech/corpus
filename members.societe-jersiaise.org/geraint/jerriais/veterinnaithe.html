<HTML>
<HEAD>
<TITLE>Une Visite siez l&#8217;V&eacute;t&eacute;rinnaithe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Une Visite siez l&#8217;V&eacute;t&eacute;rinnaithe</h2></font></center><p>

par &#8216;<i>Charlot</i>&#8217;<br/>
<br/>
Quouaiqu' je sommes que les deux en fanmillye, tchiquefais j'em demande si la M&eacute;lie a prins un louogi, car quand j'sis dans l'parleux a li&eacute;the la gazette, j'l'entends a d'viser a la p'tite Minnette tch'est normallement endormie dans sa bo&ecirc;te dans la tchu&icirc;sinne. Ch'est une catte assez intelligente, mais ha&icirc;nitcheuse, et la s'm'naine pass&eacute;e j' fumes oblyigis de la mener siez l'v&eacute;t&eacute;rinnaithe par-ce qu'oulle avait &eacute;rfuser d'mangi pour au mains d'quatre jours.<br/>
<br/>
Ch'tait pas sa preunmi&eacute; visite siez l'v&eacute;terinnaithe. Y'a tchique ann&eacute;es j'&nbsp; l'avaimes envi&eacute;e pour etre doc'trin&eacute;e pensant que ch'tait un m&acirc;le cat, mais aupr&eacute;s l'avait endormie, le v&eacute;t&eacute;rinnaithe decouvri autrement, et l'operi accordant.<br/>
<br/>
En entrons dans la salle d'attente, j'en pouvais pas craithe mes iers. Assis en attendons lus tou etaits nos viers anmins de bein a's'ann&eacute;es, le Frainque du Pr&eacute; et sa femme Flo. Le pouorre Flo avait les lermes es iers car son p&#8217;tit can&acirc;rien avait&nbsp; aval&eacute; tchiquechose tch&#8217;avait rest&eacute; coll&eacute; dans son g&ocirc;syi. Le pouorre 'Coucou' 'tait &ecirc;travel&eacute; dans sa cage et n'avait pon l'air bein &ecirc;vilyi.<br/>
<br/>
&quot;As tu &eacute;prouver a lis donner de l'huile de casto&quot;, j'em fit.<br/>
<br/>
&quot;Oh oui&quot;, Flo reponnit, &quot;et Frainque y'a meme offert deux d'gouts d'ieau d'vie, mais rein n'travaille&quot;.<br/>
<br/>
J'avais d'la peine a m'composer, pensant que p'tretre qu'el Coucou avait prins gout a la bouonne medicine, et qu'il en'tait endormi.<br/>
<br/>
Y'avait plusieurs clients dans la salle, les uns auve lus tchian, d'autres lus cat, et y'avait m&ecirc;me une m&ecirc;the auve son mousse tch' avaits apport&eacute; une cage remplyie de blianches souothis. Heutheusement qu'chais gens n'comprennais pas la langue jerriaise, car le Frainque auve sa forte vouaix nos ass&ucirc;thi bein que par siez li les southis sonts transport&eacute;es sus des trappes, pas poupot&eacute;es en cages.<br/>
<br/>
Aupr&eacute;s une dgiexaine de minutes ch'tait l'tou a Coucou d'aller pour sa consult&acirc;tion, et l'res&ucirc;ltat en f&ucirc;t qu'el Frainque devint soulagi de tchinze louis a cause du v&eacute;t&eacute;rinnaithe tch'avait enl'v&eacute; une p'tite obstruction dans l'passage d'la gorge d'la p'tite criatuthe.<br/>
<br/>
La Flo 'tait si he&ucirc;theuse de penser que son p'tit comp&acirc;gnon r'etait dg&ecirc;thi, mais l'Frainque avait l'mal au tchoeu d'penser tch'il avait &#8216;tait forchi d'debourser 'tant d'sous.<br/>
<br/>
Quand a la catte, ou'lle a continuer a faithe du progr&eacute;s suivant une &icirc;njection et du medicament du v&eacute;t&eacute;rinnaithe.<br/>
<br/>
Comme tchi qu'tout change. J'em r'souv&icirc;ns que dans mon pus jeune temps, des pathents n'aurais jamais penser d'envier un annima domestique siez v&eacute;t&eacute;rinnaithe. Nou les doc'trinn&eacute; auve differents r'miedes, tchiquefais i'lus r'faissais, quandis que dans d'autres temps i' patch&eacute;es lus vailes. Ches messieurs professionel &eacute;taits appel&eacute;es seulement pour adminstrer en cas d'besoin parmi l's'animaux d'ferme.<br/>
<br/>
Je li&eacute;thais y'a tchique temps entuours un v&eacute;t&eacute;rinnaithe tch'avait la ch&ecirc;rge d'une m&ecirc;nag'gie, et les grands risques tch'il prennait quand i fallait confronter les animaux sauvages. Ch'est une prof&ecirc;ssion de devou&eacute;ment, et d'couothage et i <b>methites</b> n&ocirc;t resp&eacute;.<br/>
<br/>
<i>Clifford Laisney</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="haire.html">Mestr' Haire</a><p>

<li><a href="cahouain_vet.html">Chutte affaithe ichin s'passi, il y a tchicques s'maines</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

