<HTML>

<!-- Mirrored from members.societe-jersiaise.org/geraint/jerriais/homagdf.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>Hommage &agrave; George d'la Forge</TITLE>
<META  name="keywords" content="Jèrriais, language, langue, literature, littérature">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

 <center><font color="#215e21"><h2>Hommage &agrave; <a href="lefeuvre.html">George d'la Forge</a></h2></font></center><br>
<p>
<CENTER><a href="lefeuvre.html"><IMG SRC="lefeuvre.jpg" WIDTH=159 HEIGHT=196 border=0 alt="George Le Feuvre"></a></CENTER><p>
<CENTER><TABLE><TR><TD>
 Dans les diff&eacute;thentes pliaiches tch'i' vit<br>
 I' s'otchupe tr&eacute;jous d'san J&egrave;rri,<br>
 M&ecirc;me quand il &ecirc;crit en Angliais<br>
 Sa pens&eacute;e est toute en J&egrave;rriais.<br>
<p>
 Raide bouon &ecirc;colyi toute sa vie,<br>
 I' tcheint sa propre philosophie;<br>
 J'en avons tous l&eacute; b&eacute;n&eacute;fice<br>
 Dans ses articl'yes propices.<br>
<p>
 &Eacute;v'ch&icirc;n un fis du fond d'<a href="st_ouen.html">St. Ou&euml;n</a><br>
 I' nouos l'a dit - c'menchit auve rein;<br>
 Rachinne et volant&eacute; 'taient l&agrave;,<br>
 La fouai, l'travas - et pis n&eacute; v'l&agrave;!<br>
<p>
 I' n'dit janmais des choses am&eacute;thes<br>
 San caract&eacute;the est si s&icirc;nc&eacute;the;<br>
 Homme d'&egrave;rligion et d'crainte d&eacute; Dieu,<br>
 Charit&eacute; en tout est s'n aveu.<br>
<p>
 Il a m&eacute;mouaithe tchi nos &ecirc;tonne,<br>
 Faits oubli&eacute;s i' nouos les donne<br>
 Et des choses d'aniet i' n'manque rein;<br>
 Un bou&ocirc;n ch&egrave;rv&eacute; - i' s'en s&egrave;rt bein.<br>
<p>
 I' conna&icirc;t bein des p&egrave;rsonnages<br>
 D'aniet, d&eacute; hi&egrave;r, d&eacute; touos les &acirc;ges<br>
 Qu'ont fait lus c'm&icirc;n manni&eacute;the ou aut'<br>
 Rest&eacute; pauvres ou remplyi lus pautes.<br>
<p>
 Vrai J&egrave;rriais "p&eacute;ripat&eacute;tique",<br>
 &Ecirc;crit d'touos les coins d'l'Am&eacute;thique;<br>
 Un riche vocabulaithe, amouotheux d'mots,<br>
 I' porte l&eacute; dictionnaithe Le Maistre sus l'dos!<br>
<p>
 La g&acirc;zette a la chance d'aver<br>
 Tchiqu'un si sage qu'&ecirc;crit si cliai;<br>
 Li&ecirc;sant, chonna patha&icirc;t a&icirc;si<br>
 Mais pour l'&ecirc;crithe faut travailli.<br>
<p>
 Janmais n'patha&icirc;t mantchi d'id&eacute;es,<br>
 Ava&ucirc; l's ann&eacute;es i' n'n'a eune su&eacute;e;<br>
 J'conna&icirc;ssons bein les choses tchi l&icirc; plia&icirc;sent<br>
 Et les siennes tchi crait sont des foutaises.<br>
<p>
 Ch&acirc;que articl'ye est vrai travas d'art,<br>
 Bein compos&eacute;e, bein d's heuthes d&eacute; sa part;<br>
 L&eacute; sien qu'&ecirc;crit janmais n's'ennyie,<br>
 I' jouit tr&eacute;jous d'l'esprit d'la vie.<br>
<p>
 I' n'est pas contre les choses mod&egrave;rnes<br>
 (Am&eacute;thitchain n'est pas babaine!)<br>
Abandonner chein qu'est ancien -<br>
 Est-che vraiement pour l&eacute; pi&eacute;the ou l'bein?<br>
<p>
I' dgette not' p'tite vie politique,<br>
 Vait grand m&eacute;thite dans choses antiques;<br>
Pour li, tradition est d'tchi bouon<br>
 Pourvu qu'l&eacute; publyi n'enhanne pon.<br>
<p>
I' veurt garder la pliaiche d'la p&acirc;raisse<br>
 Y d&ecirc;montrer sa valeu sans c&ecirc;sse;<br>
Ch'est qu'l&eacute; J&egrave;rriais s&eacute; trouve siez li<br>
 Auve Conn&ecirc;tabl'ye, Chent'nyi, V&icirc;ngt'nyi.<br>
<p>
L&eacute; type J&egrave;rriais i' comprend bein,<br>
Tr&eacute;jous raide bou&ocirc;n diton d'amain.<br>
&Ecirc;crit auve forche, s&icirc;mplyicit&eacute; -<br>
 Nou li&eacute; et li&eacute; sans janmais s'enn'yer.<br>
<p>
Il a &ecirc;crit pi&egrave;ches dramatiques,<br>
A traduit psaumes, v&egrave;rsets, cantiques;<br>
&Ecirc;crit deux livres, l&eacute; seul l'ayant fait,<br>
 Tout en J&egrave;rriais d&eacute; haute qualit&eacute;.<br>
<p>
&Eacute;v'ch&icirc;n un homme d&eacute; grand' distinction,<br>
D'la liste d'J&egrave;rriais d'&eacute;rudition -<br>
<a href="marett.html">Mathet</a>, <a href="langlois.html">Langliais</a>, <a href="brambilo.html">Mouothant</a>, <a href="legros.html">L&eacute; Gros</a>,<br>
<a href="lemaistre.html">Le Maistre</a>, <a href="jdr.html">Douothey</a>, <a href="ejluce.html">Luce</a> et <a href="picot.html">Picot</a>.<br>
<p>
Nou s'rappelle bein qu'en ch&icirc;nquante-deux<br>
Fut parmi J&egrave;rriais qui 'taient seux<br>
Qu'eune Assembli&eacute;e 'tait n&eacute;cessaithe -<br>
Ch'tait li l&eacute; prunmyi s&eacute;gr&eacute;taithe.<br>
<p>
Touos ses anm&icirc;ns ont longtemps pens&eacute;<br>
D'l&icirc; faithe honneu - pas d'main - aniet<br>
Et d&eacute; dithe, ich&icirc;n, dans <a href="assembliee/index.html">L'Assembli&eacute;e</a><br>
Combein j'l'admithons comme bou&ocirc;n J&egrave;rriais!<br>
</TD></TR></TABLE></CENTER>
<p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfindex.html">&Icirc;ndex d&eacute; tchiques articl'yes par George d'la Forge</a><p>
<li><a href="gdfpid.html">Bou&acirc;n pid!</a> - la neuf chenti&egrave;me lettre du bouanhomme George<p>


</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/homagdf.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
