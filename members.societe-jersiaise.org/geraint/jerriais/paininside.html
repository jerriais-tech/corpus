<HTML>

<!-- Mirrored from members.societe-jersiaise.org/geraint/jerriais/paininside.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
<HEAD>
<TITLE>Piteur gathers inside information</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur gathers inside information</h2></font></center><p>


Toutes les gazettes sont a &egrave;sprouv&eacute; a d'vin&eacute; tchez qui fait qu'nos Messieux f&ucirc;tes a Djern&eacute;zi la s'maine pass&eacute;e. Y'en a m&egrave;me qu'ont yeu l'affront d'voull&eacute; tch&eacute;stchounn&eacute; l'Baillyi la d'sus. Coumme s'i s'n'allait lus dithe! M&eacute; m&ecirc;me, je n'mantchi pon d'&egrave;sprouv&eacute; a hall&eacute; les vers du nez au d&eacute;put&eacute; Mazuthi - j'soummes un mio pathents du bord des Bilos; la tante de s'n'onclye Picot avait mathi&eacute;, en s'conde neuches, l'bieau-fr&eacute;the r'mu&eacute; d'jermain du couosin a la belle-soeu d'un Pain, s'ou pouez comprendre &#8211; mais j'en fut pour mes frais: i' n'voulli suffli&eacute; mot sus ch'qui f&ucirc;tes faithe en Djern&eacute;zi. Tout ch'que j'put en hall&eacute;, ch'fut qu'sitot d&egrave;sb&eacute;rtchis i' s'en f&ucirc;tes tchiq' bord, d'vizites avec tchiq'un tchiq'temps, sus tchiq'chose qui n'fait pon dithe, et qu'nous en s&eacute;tha pus long ou pus court quand vindra l'tems.<br/>
<br/>
&quot;Mais enfin,&quot; que j'me fit, &quot;n'y'&eacute;thait pas d'ma a m'dithe - j'n'en suffliethait mot &#8211; si ch'est vrai ch'qu&eacute; nou dit, que l'Gouvernement a besoin que j'lis portions s'cours pour fini d'ross&eacute; ches fichus Prussiens.&quot;<br/>
<br/>
&quot;J'n'ai rin a dithe la d'sus,&quot; qui s'fit en mettant ses mains dans ses pouchettes. &quot;Tout ch'que j'peux t'faithe &agrave; sav&eacute; &#8211; ch'est viyant qu't'es un Pain &#8211; ch'est que j'nos m&icirc;nmes d'accord avec les gens que j'rencontr&icirc;mes pour d&eacute;cid&eacute; que ch'qu'avait 't&eacute; dit entre nous n'&icirc;thait pas pus lien, jusqu's un temps, un certain temps, et la maintchi d'un temps. Tu peux mertchi cheunna sus ta gazette sans dithe que ch'est m&eacute; qui t'l'ai dit.&quot;<br/>
<br/>
&quot;Mais enfin,&quot; que j'dit, &quot;ou pou&ocirc;ra&icirc;tes bin m'dithe &#8211; viyant que j'soummes quazi pathents &#8211; ou pou&ocirc;ra&icirc;tes bin m'dithe si ch'tait d'la dj&egrave;rre qui s'agissait? Ou bin, coumme y'en a qui craient, si ch'tait s&icirc;mpli&eacute;ment pour t&acirc;chi d'av&eacute; des bricolis Djern&eacute;ziais a bouon marchi? Enfin, en deux mots, est-che vrai qu'i y'a bri d'envi&eacute; la Milice en M&eacute;sopotamie?&quot;<br/>
<br/>
La d'sus, l'Deput&eacute; <i>[d&egrave;shalli] </i>sa bou&ecirc;te a cigarettes, m'en <i>[offri]</i> yeunne, satchi eunne allumette, et pis, quand sa cigarette fut bin allum&eacute;e et qu'les bouff&eacute;es d'feumm&eacute;e lis sortaient par l'nez, i' joignyit ses mains, paume contre paume, et, me r'gardant dret dans l'yeux, m'dit ch&egrave;s patholles chin: &quot;En ces temps la, deux hommes seront aux champs; l'un sera pris et l'autre laiss&eacute;.&quot;<br/>
<br/>
&quot;La,&quot; qui m'dit, &quot;vas t'en siez t&eacute; et m&eacute;dite profondement la d'sus! Ch'est tout ch'que j'peux t'en dithe; et oquo, m'est avis qu'les autres membres de la D&eacute;putation s'en vont rou&acirc;bli&eacute; sus m&eacute; pour en av&eacute; dit si long.&quot;<br/>
<br/>
Et bin, j'ai r&eacute;fli&eacute;chi la d'sus, coumme i' m'dit; j'ai m&ecirc;me consult&eacute; La&iuml;z&eacute; quant a l'interpr&eacute;tation d'ch&egrave;s patholles la &#8211; ma femme &egrave;s diversement auffaite la d'sus. N&eacute; v'chi ch'qu'oul en dit: &quot;'En ch&egrave;s temps la' v'la tchi veurt dithe, suivant l'Prophete Malachie, les temps d'achtheu, les temps d'chutte dj&egrave;rre chin. 'Deux hoummes seront aux champs,' ch'est a dithe, y'&eacute;tha deux Jerriais dans un clio, s&eacute;t a s'm&eacute; du bli&eacute;, a pliant&eacute; des toumates, ou offuche a traithe. 'L'un sera pris et l'autre laiss&eacute;,' D'vant qui sait long, la Police s'enva a jour fix&eacute;, faithe eunne tou&ocirc;nn&eacute;e par la campanne. Partout ou'&egrave;s qu'i' verront deux hoummes ensemblye a labouoth&eacute; ou dans les manchots d'eune chiviethe-a-bras, ils en gafthont yun, l'pus solide, et l'enmen'nont au Chat&eacute; Elizabeth pour en faithe un soudard.&quot;<br/>
<br/>
N&eacute; v'la, l'interpr&eacute;tation qu'La&iuml;z&eacute; dounne &egrave;s patholles du D&eacute;put&eacute;, apr&egrave;s av&eacute; consult&eacute; ses Concordances et un grand livre sus les Moindres Proph&egrave;tes. Et, pour d&eacute; m&eacute;, j'ne s'ais pas ravi qu'oul &eacute;thait raison; ou trouve tr&eacute;jous r&egrave;sponse a tout dans ses livres. Et don, la conclusion en est, suivant La&iuml;z&eacute;, que j'n'avons pas oquo tout veu!<br/>
<br/>
La seule chose a faithe, s'lon La&iuml;z&eacute;, pour ne pon &ecirc;tre gaff&eacute;s, ch'est de n'pon s'attroupl&eacute;; d'viagi a sen tout seu, yun a yun; jommais deux dans l'm&ecirc;me clios. Che s'a un mio g&ecirc;nant, par bord&eacute;es; y'a des djobbes ou-&egrave;s qu'nou n'peut djethe se graie sans aide; coumme a pliant&eacute;, a brizi, a forgi, et d'm&ecirc;me. Un moyen d's'y prendre, p't'&ecirc;tre, pour les jou&eacute;, che s'ait d'pitchi un mousse sus l'foss&eacute;, pour ouatchi quand la Police pas'sait! Nous &eacute;thait p't'&ecirc;tre le temps de scodd&eacute; s'muchi dans l'prinseu ou dans eunne cotte, ch'ttendant que l'danji s'ait pass&eacute;. Mais v'la tchi s'en va r't&egrave;rji l'travas hardi.<br/>
<br/>
<i><a href="brambilo.html">Piteur Pain</a></i><br/>
<i>Jersey Weekly Post 19/3/1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="elections_1.html">Mister Pain on current events</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/paininside.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
</HTML>

