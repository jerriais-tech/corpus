<HTML>

<!-- Mirrored from members.societe-jersiaise.org/geraint/jerriais/gdffeunm.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
<HEAD>
<TITLE>Tchi feunm&eacute;e!</TITLE>
<META  name="keywords" content="JÃ¨rriais, language, langue, tobacco, smoking, tabac, fumer">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Tchi feunm&eacute;e!</h2></font></center>

<font size="-1"><i>Fort Lauderdale,<br>
Florida,<br>
U.S.A.<P>
<P>L&eacute; 17 d'avri, 1976</P></i></font>

<P>Moussieu l'R&eacute;dacteu,</P>
<P>Y'a eune lettre dans la g&acirc;zette du 26 d'f&eacute;vri tchi fait des complyiments au S&eacute;nateu Scriven pour aver ieu l'id&eacute;e d&eacute; proposer un projet d&eacute; louai dans L's &Ecirc;tats pour emp&ecirc;chi les gens d'feunmer dans les <a href="thiatre.html">thi&acirc;tres</a> et les cinn&eacute;mas. Eh bein, v'la tchi m'fait grand pliaisi d&eacute; l'complyimenter &eacute;tout. Y'a bein longtemps tch'i' y'&eacute;thait deu aver eune louai d'm&ecirc;me, car ch'est dangereux pour les p&egrave;rsonnes tchi n'feunment pon ieux-m&ecirc;mes d'aver &agrave; heunmer la feunm&eacute;e des feunmeurs.</P>

<a href="ptunvoc.html"><img src="feunmez.gif" width="289" height="301" border=0 align="right" alt="N'feunmez pon!"></a><p>
<P>M&eacute;n exp&eacute;thience ava&ucirc; l's ann&eacute;es a 't&eacute; qu&eacute; la grand' partie des gens tchi feunment n'ont autcheune consid&eacute;th&acirc;tion pour les cheins tchi n'feunment pon. Et, &agrave; m'n id&eacute;e, i' n'y a rein d'pus d&ecirc;gou&ocirc;tant qu&eacute; d'aver &agrave; s'assi&eacute;the &agrave; tabl'ye &agrave; c&ocirc;t&eacute; d'eune p&egrave;rsonne tchi s'met &agrave; feunmer duthant l&eacute; r'pas. Mais ch'n'est pon seulement &agrave; tabl'ye qu&eacute; nou-s-a &agrave; enduther la feunm'thie d'aut' p&egrave;rsonnes. Eune fais j'tais assis en dri&eacute;the dans un moto en c'm&icirc;n pour l'a&eacute;rodrome d&eacute; Miami quand j'm'en allais &agrave; Barbade dans l's &Icirc;les Occidentales Britanniques. Y'avait deux femmes assises dans l'banc l'avant &agrave; m&eacute; et i' feunm&icirc;drent cigarette apr&egrave;s cigarette sans arr&ecirc;t tout l'long des v&icirc;ngt-ch&icirc;n milles du c'm&icirc;n. Dans un moto, la feunm&eacute;e des feunmeurs tchi sont assis dans l&eacute; d'vant s'envole tr&eacute;jous en arri&eacute;the &agrave; cause du couothant d'air, et j'tais bein enfuntchi quand j'arriv&icirc;nmes &agrave; Miami.</P>
<P>Heutheusement, la feunm'thie n'est pon p&egrave;rm&icirc;nse dans les thi&acirc;tres et cinn&eacute;mas en Am&eacute;thique, et dans l's avions y'a eune section r&eacute;s&egrave;rv&eacute;e pour les cheins tchi n'feunment pon. J'souhaite bouanne chance au S&eacute;nateu Scriven, et j'esp&eacute;the tch'il en gangn'na dans L's &Ecirc;tats. En p&acirc;lant d'feunm'thie, av'-ous janmais pens&eacute; &agrave; la richesse d&eacute; nouot' langue J&egrave;rriaise? La feunm'thie nouos donne un tas d'fanmeux mots. Par exempl'ye, l&eacute; mot "feunm&acirc;tchais" veurt dithe d'la feunm&eacute; tchi s'&ecirc;cappe du feu et feunm&acirc;que l'appart&egrave;nement. En entrant d'dans, nou dithait: "Ch'n'est qu' feunm&acirc;tchais ich&icirc;n - ourvrez don les f'n&ecirc;tres!" L&eacute; mot "feunm&acirc;tchi" veurt dithe feunmer hardi et faithe un tas d'feunm&eacute;e. Dans un cas d'm&ecirc;me nou pou&ocirc;rrait dithe : "Ch'est bein malsain, qu&eacute; d'feunm&acirc;tchi tant!" Et quand un appart&egrave;nement est pliein d'feunm&eacute;e d'm&ecirc;me, nou dit: "Tout est enfuntchi 'ch&icirc;n d'dans, nou n'y vait rein!" Le mot "feunm&acirc;tcheux" veurt dithe un homme tchi feunme continuellement et sans arr&ecirc;t. D&eacute; li, nou dithait: "Ch'est un vi&egrave;r feunm&acirc;tcheux tchi sent &agrave; p'tun!"</P>
<P>Quand nou-s-y pense, y'a-t-i' eune aut' langue au monde tch'est si riches en expressions? Et la feunm&eacute;e nouos donne des <a href="ditons.html">ditons</a>, &eacute;tout. Y'en a iun tchi nouos dit: I' n'y a pon d'feu sans feunm&eacute;e!" Quand un homme est prompt et s'm&acirc;rrie vite, nou dit: "Ch'n'est qu'feu et feunm&eacute;e, qu'li!" Quand des gens ont d's ardg&ucirc;ments, mais p&ucirc;t&ocirc;t &agrave; l'aimabl'ye, nou dit: "Y's pus d'feunm&eacute;e qu&eacute; d'feu!" Quand eune ma&icirc;son est vi&egrave;de et sans locataithe ni otchupant, nou dit: "I' n'y a ni feu ni feunme, ni p&egrave;rsonne tch'en alleunme, dans chutte ma&icirc;son-l&acirc;!"</P>
<P>J'm'&egrave;rsouveins qu&eacute; quand j'tions &agrave; faithe ma g&eacute;n&eacute;alogie, l'Docteu <a href="lemaistre.html">Fra&icirc;nque Le Maistre</a>et m&eacute;, j'trouv&icirc;nmes un membre d'ma fanmil'ye tch'avait d'meuth&eacute; &agrave; Leda House &agrave; La Ville La Bas, tch'avait l'm&ecirc;nom "Le Grand Feunme" viyant tch'il 'tait feunm&acirc;tcheux. Mais ch'n'est pon seulement des p&egrave;rsonnes tchi feunment. La cheunm'n&eacute;e feunme, et m&ecirc;me la t&egrave;rre feunme quand ou c'menche &agrave; travailli au r'nouv&eacute;! Et l'temps p&acirc;ss&eacute; nou feunmait des jambons pendus dans l'&acirc;tre sus un feu d'bouais.</P>
<P>Eh bein, bouannes gens, n&eacute; v'l&agrave; assez d'feunm&eacute;e. S'ou voulez en vaie pus ou n'avez qu'&acirc; consulter l'fanmeux <a href="gdfdictionnaithe.html">dictionnaithe au Docteu Fra&icirc;nque Le Maistre</a>. Pour l&eacute; moment i' n'faut pon nouos enfuntchi d'trop, autr&eacute;ment nou-s-oubliethait d'&ecirc;t' conc&egrave;rn&eacute;s par les d&ecirc;pens qu&eacute; L's &Ecirc;tats sont en train d'faithe. V'l&agrave; tchi m'fait peux! L&eacute; Conmit&eacute; d'&Ecirc;duc&acirc;tion d'mande pour trais millions, huit chent mille louis. Des travaux sus la ca&ucirc;chie s'en vont cou&ocirc;ter un million d'louis, probabli&eacute;ment pus d&eacute;pis qu'chu montant l&agrave; n'est qu'pour un "major repair job". I' faut trais millions d'louis pour acater eune neuve machinne dans la Vall&eacute;e d'Bellozanne pour br&ucirc;ler les denr&eacute;es.</P>
<P>Et les ma&icirc;sons b&acirc;ties o&ugrave;'est qu&eacute; l'couvent soulait &ecirc;tre dans l'Val Plaisant en ville s'en vont cou&ocirc;ter chent ch&icirc;nquante mille louis d'pus qu&eacute; l'ap&egrave;rchu d&eacute; qu&acirc;si siez chent quarante mille louis. N&eacute; v'l&agrave; eune affaithe d&eacute; huit millions d'louis et d'mi, et combein qu'les nouvieaux travaux &agrave; l'H&ocirc;pita s'en vont cou&ocirc;ter? Faut-i' tch'i' y'ait un tas d'h&egrave;rpins dans la Tr&eacute;sorerie d's &Ecirc;tats!</P>
<P>Si nouos anch&ecirc;tres, tch'&eacute;taient forchis d'couoyer, pouvaient vaie chein tchi s'p&acirc;sse, ch'est seux tch'i' dithaient: "Ah! <a href="gdfpataflias.html">Tchi pataflias</a>, mes fr&egrave;res! Nouos d'scendants sont fos - il' ont pus d'sou qu' d'avis!" Et ch&eacute; s'sait assez pour les faithe touanner dans lus c&ocirc;ffres!</P>
<P><i><a href="lefeuvre.html">George d'la Forge</a></i></P>

<P>&nbsp;</P>

<FONT SIZE=2>
<i>Viyiz &eacute;tout:</i>
<ul>
<li><a href="ptunvoc.html">Feunmer en J&egrave;rriais</a><p>
<li><a href="ptun.html">L&eacute; p'tun</a><p>
<li><a href="gdfpense.html">Quand j'y pense...</a><p>
<li><a href="cig.html">La Cigarette</a><p>
<li><a href="pipe.html">Ma Court-&eacute; Pipe</a><p>
<li><a href="pipefav.html">La Pipe la favorite</a><p>
<li><a href="snomem.html">En m&eacute;moire d&eacute; la bou&euml;te &agrave; s'no</a><p>
<li><a href="snohorte.html">Not' Bo&euml;te &agrave; s'no est horte!</a><p>
<li><a href="snocoup.html">Lettre du Coupabl'ye!</a><p>
<li><A HREF="snofeux.html">Compliainte d'un Snofeux</A><p>
<li><a href="pinchie.html">Une bouanne Pinchie de S'no</a><p>
<li><a href="niercat.html">D's annonces pouor des cigarettes</a><p>
<li><a href="sympathie.html">Sympathie</a><p>
<li><a href="gdfpassant2.html">En passant...</a><p>
<li><a href="ptunnous.html">P'tunn'-ous?</a><p>
<li><a href="gdfertunfin.html">D'l'&egrave;rt&ucirc;nf&icirc;n</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdffeunm.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
</HTML>
