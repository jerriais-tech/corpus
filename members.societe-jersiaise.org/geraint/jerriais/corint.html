<HTML>

<!-- Mirrored from members.societe-jersiaise.org/geraint/jerriais/corint.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>1 Cor&icirc;ntchiens, chapitre 12</TITLE>
<META  name="keywords" content="JÃ¨rriais, bible, epistle, Corinthians, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<P><center><font color="#215e21"><h2>1 Cor&icirc;ntchiens, chapitre douze</h2></font></center></P>

<center><font color="#215e21"><h3>V&egrave;rsets 4-7, 12-27</h3></font></center><p>
<P> Et i' y'a gentiment d&eacute; diff&eacute;thents dons, mais i' n'y'a qu' un m&ecirc;me esprit.</P>


<P> I' y'a &eacute;tout des diff&eacute;thents minnist&eacute;thes, mais i' n'y'a qu' un m&ecirc;me Seigneur.</P>


<P> I' y'a &eacute;tout gentiment d'choses faites, mais i' n'y'a qu' un m&ecirc;me Bou&ocirc;n Dgieu, tchi fait toutes choses pour touos nous.</P>


<P>Mais l'esprit tchi s'forme dans ch&acirc;tchun li' est donn&eacute; pour faithe s&egrave;rvi pour tr&eacute;jous.</P>


<P>Car, comme l&eacute; corps n'est qu' iun, ouaithe tch' il ait plusieurs membres, et qu&eacute; touos les membres d&eacute; chu seul corps, ouaithe tch' i' saient plusieurs, n&eacute; forment qu' un corps, il en est d'm&ecirc;me d&eacute; Christ.</P>


<P>Car j'avons tous 't&eacute; b&acirc;pt&icirc;sis dans un m&ecirc;me esprit, pour n'&ecirc;tre qu' un seul corps, qu&eacute; ch'sait Juis, ou Grecs, ou escliaves saient libres; et j'avons tous 't&eacute; abr&eacute;v&eacute;s d'un m&ecirc;me esprit.</P>


<P>Et don, l&eacute; corps n'est pon un seul membre, mais ch'en est plusieurs.</P>


<P>Si l'pid disait. pa'ce qu&eacute; j&eacute; n'sis pas la main, j&eacute; n'sis pas du corps; n&eacute; s'sait- i' pouortant pon du corps?</P>


<P>Et si l'ouothelle disait: pa'ce qu&eacute; j&eacute; n'sis pas l'yi, j&eacute; n'sis pas du corps; n&eacute; s'sait-alle pouortant pon du corps?</P>


<P>Si tout l'corps &eacute;tait l'yi, o&ugrave;'est tchi s'sait l'ou&iuml;e? S'il &eacute;tait tout l'ou&iuml;e, o&ugrave;'est tchi s'sait l'sent&icirc;n?</P>


<P>Mais l'Bou&ocirc;n Dgieu a m&icirc;ns les membres, et ch&acirc;tchun d'ieux dans l'corps, comme il li'a plieu.</P>


<P>Qu&eacute; s'i' n'taient tous qu'un seul membre, o&ugrave;'est tchi s'sait l'corps?</P>


<P> I' y'a don plusieurs membres; mais i' n'y'a qu' un seul corps.</P>


<P> Et l'yi n&eacute; peut pon dithe &agrave; la main: j'n'ai pas besoin d't&eacute;, ni &eacute;tout la t&ecirc;te &egrave;s pids: j'n'ai pas besoin d'vous.</P>


<P> Mais bein liain d&eacute; ch'la, les membres du corps tchi patha&icirc;ssent les pus faibl'yes sont les pus n&eacute;cessaithes.</P>


<P> Et les cheins qu&eacute; j'est&icirc;nmons les mains honorabl'yes dans l'corps sont les cheins &agrave; tchi qu&eacute; j'fa&icirc;sons l&eacute; pus d'honneur en les couvrant; d&eacute; sorte qu&eacute; les cheins tchi sont les mains honn&ecirc;tes sont les pus honor&eacute;s.</P>


<P> Au lieu qu&eacute; les cheins tchi sont honn&ecirc;tes n'en aient pas b&eacute;soin; mais l'Bou&ocirc;n Dgieu a tellement arrangi l'corps tch' il a donn&eacute; pus d'honneu au chein &agrave; tchi tch' il en mantchait.</P>


<P> &Agrave; seule f&icirc;n tch' i' n'y'ait pon d&eacute; division dans l'corps, mais qu&eacute; les membres aient un soin mutuel les uns des autres.</P>


<P>Etout, quand iun des membres souffre, touos l's aut's membres souffrent auve li; et quand iun des membres est honor&eacute;, touos l's autres membres en ont d'la jouaie.</P>


<P>Et don, ous &ecirc;tes l&eacute; corps d&eacute; Christ, et ous &ecirc;tes ses membres, ch&acirc;tchun en partitchulyi.</P>




<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</ul>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/corint.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
