<HTML>
<HEAD>
<TITLE>La Merrienne est m&acirc;rrie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Merrienne est m&acirc;rrie</h2>
Y'a un homme qu'ou voudrait vaie</font></center><p>

<font size="-1"><i>&agrave; Port&icirc;nf&eacute;,</i><br/>
<i>Saint Ou.</i><br/></font>
<br/>
Moussieu l'Editeu,<br/>
<br/>
<a href="pmchabots.html">La s'maine p&acirc;ss&eacute;e j'vos avais racont&eacute; comment qu'la Merrienne s'&eacute;tait m&icirc;nse dans la t&ecirc;te d&eacute; s'pr&eacute;pather pour la pr&eacute;chaine marche l'tou d'&Icirc;le, et qu'oulle avait qu'menchi par faithe l'tou du bel dans ses chabots pour endueurchi ses pids</a>. Les vais&icirc;ns en fa&icirc;saient une r&icirc;sel&eacute;e, et m&eacute; j'en avais si grand' honte qu&eacute; j'avais juth&eacute; de t&eacute;l&eacute;phoner au docteu et de br&ucirc;le les maufaits chabots sam'di mat&icirc;n, d'vant qu'ou f&ucirc;sse l'v&eacute;e. Mais, heutheusement, Moussieu, j'n'eus pas &agrave; l'faithe, car vendredi au s&eacute; ou n'en pouvait p&ucirc;s, et ou m'avouit qu'oulle avait bein d'la peine &agrave; se t'n&icirc;n d'but et qu'ses pids l&icirc; fa&icirc;saient si ma qu&eacute; si j'voulais lyi apport&eacute; une hache ou s'en d&ecirc;f'thait pour de bon. &quot;Je n'sais pas tch&egrave;sque j&eacute; f'thais sans pids,&quot; ou s'fit, &quot;mais y'a tr&eacute;jous des &ecirc;caches.&quot;<br/>
<br/>
Un couplye d'heuthes p&ucirc;s tard oulle avait changi d'id&eacute;e. &quot;I' n'm&eacute; font pas tant d'ma &agrave; ch'teu, Ph'lip,&quot; ou m'dit, &quot;et j'm&eacute; r'souveins d'un r'm&egrave;de que yunne de mes vielles tantes trouvait bein &ecirc;fficace quand ses pids li faisaient ma. J'm'en vais &ecirc;prouver chonna, et i' faut que tu aille me ch&egrave;rchi les mat&eacute;thiaux. N&eacute; v'ch&icirc;n la liste, et d&ecirc;p&ecirc;che-t&eacute;.&quot;<br/>
<br/>
Et don, Moussieu, j'm'y m&icirc;nt. &Agrave; qu'menchi i' fallait d'l'huile de l&icirc;n, et pis d'la moutarde, une poignie d'bran, des oignons, des gros <a href="colinmachons.html">colimachons</a> et un <a href="gdfcrapaud.html">crapaud</a>. I' y'avait &eacute;tout s&ucirc;s la liste l&eacute; boud&icirc;n d'un lap&icirc;n sauvage, mais j'n'en avais pas l'temps d'aller en tither yun; ch'est en tchi j'pensis que si j'faisais &ucirc;sage d'un apprivouaisi, chonna pou&ocirc;rrait faithe. Quand j'eus ram&acirc;ss&eacute; tout j&eacute; l'm&icirc;nt &agrave; bouoilli pour un couplye d'heuthes, &eacute;spethant que l'pou&ocirc;re crapaud n'souffrithait pas trop, et pis j'v&egrave;rsis l'm&ecirc;lange dans une p'tite to&ucirc;be que j'trouvis dans la lav'thie et j'la portis &agrave; haut. J'vos asseuthe, Moussieu, qu&eacute; l'odeu n'tait pas trop agr&eacute;ablye!<br/>
<br/>
P&ucirc;s tard la Merrienne se m&icirc;nt &agrave; frotter ses gambes et ses pids avec chutte salet&eacute;-l&agrave;, et l'ayant fait trais ou quat'e fais l'pr&eacute;chain jour, ou trouvit, quand v&icirc;nt l's&eacute;, qu'ou pouvait d'scendre pour san soup&eacute;. J'vis bein vite que sis ses gambes et ses pids avaient soufferts, nou n'pouvait pas en dithe d&eacute; s'n'app&eacute;tit! Mais quand ou marche ch'est &agrave; p'tits pas et bein douochement, et ch'est ocquo m&eacute; tchi fait pr&egrave;sque tout l'travas. enf&icirc;n, Moussieu, j'esp&egrave;the qu'l'pi&egrave;the est p&acirc;ss&eacute;.<br/>
<br/>
Bein seux, ou s'est r'm&icirc;nse &agrave; li&eacute;the la g&acirc;zette, et ou fut un bouon couplye d'heuthes &agrave; consid&eacute;ther la longue distchussion dans l's <a href="etats.html">Etats</a> au sujet du rapport soum&icirc;nt par le D&eacute;put&eacute; Farley, pr&eacute;sident du comit&eacute; tch'avait 't&eacute; nomm&eacute; pour &eacute;tudier la louai s&ucirc;s toutes les formes de chein qu'en angliais nou-s-app&egrave;le &quot;gambling&quot;. Jusqu'&agrave; ch'teu en J&ecirc;rri, si nou jouait une gamme de loo ou prenait un titchet &agrave; un b&eacute;zar pour une lott'tie, ou gageait s&ucirc;s un bidet autchun bord sinon &egrave;s <a href="pmcourses.html">courses</a>, nou pouvait &ecirc;t'e puni. &Agrave; l'av'n&icirc;n ch'n&eacute; s'sa pas d'm&ecirc;me, car la nouvelle louai que l's Etats ont accept&eacute; abolitha tout chonna, et les gens s'sont libres d&eacute; faithe chein tch'i' voudront avec l&ucirc;s sous.<br/>
<br/>
&quot;Ecoute, Ph'lip,&quot; s'fit la Merrienne, ayant m&icirc;nt bas la g&acirc;zette. &quot;Y'a un homme qu&eacute; j'voudrais vaie ich&icirc;n dans ma tchu&icirc;sine, pour li dithe chein que j'crais d'li. Ch'est l'Doyen.&quot;<br/>
<br/>
&quot;Ah!&quot; jm'fis,&quot;et tch&egrave;squ'il a fait, le Doyen, que tu n'approuve pas?&quot;<br/>
<br/>
&quot;Si tu as liut la g&acirc;zette tu d&eacute;v'thais saver,&quot; ou ra&icirc;ponnit. &quot;N&eacute; v'l&agrave; un homme tchi dit tch'il est contre touos chais changements, mais tchi dit qu'i' faudra l's accepter. Peux-tu comprendre chonna?&quot;<br/>
<br/>
&quot;Eh bein, Merrienne,&quot; j'li dis, &quot;I' faut admettre qu&eacute; j'trouve l'action du Doyen un mio dr&ocirc;le. J'n'crais pas que l'fameux Doyen, Samuel Falle, &eacute;thait agi d'm&ecirc;me. S'i' n'approuvait pas de tchique chose, ch'est &agrave; dithe s'il 'tait contre, rain au monde n&eacute; l'&eacute;thait pas fait voter pour. Mais, comme j'l'avons dit bein des fais, ma vielle, les temps sont changis, et pas tr&eacute;jous pour l&eacute; m&ucirc;s. Quand-m&ecirc;me, n'oublie pas qu&eacute; l's Etats ont d&eacute;cid&eacute; contre un casino et contre une lott'tie publyique. Ch'est tr&eacute;jous autant.&quot;<br/>
<br/>
&quot;Ch'n'est rain du tout,&quot; ou r&eacute;plitchi, &quot;car autchune personne peut &ecirc;tablyi un <a href="pmcasino.html">casino</a> dans sa maison, et d'vant long tu'en v&ecirc;rrais des do&ucirc;zaines dans toutes les parties d'l'Ile. Quant &agrave; la lott'tie publyique, i' n'y avait qu'deux vouaix entre les pours et les contres, et j'si convaintchue qu'nou-s-en v&ecirc;rra yunne d'vant long. Dans l'entretemps, i' n'y a rain tchi nos emp&ecirc;che, t&eacute; et m&eacute;, d'en organiser yunne dans l'vaisin&eacute; et parmi nos am&icirc;ns toutes les s'maines ou touos les mais. J'n'voudrais pas l'faithe, mais y'en &eacute;tha d'une autre opinion.&quot;<br/>
<br/>
Comechonna, Merrienne,&quot; j'li dis, &quot;tu n'aprouve pas de chutte nouvelle louai?&quot;<br/>
<br/>
&quot;N'm'en p&acirc;sle pas,&quot; ou dit, &quot;car quand j'y pense, l sang m'monte &agrave; la t&ecirc;te.&quot;<br/>
<br/>
Apr&egrave;s chonna, Moussieu, ou voulit saver si y'avait ocquo autchun dangi d'une &quot;strike&quot; de travailleurs, ou si l'troublye avait dispathu. Oulle avait liut l'rapport de la s&eacute;ance des Etats, mais ou n'avait pas compr&icirc;nt chein tch'avait 't&eacute; d&eacute;cid&eacute;. &quot;Es-tu p&ucirc;s savant qu'm&eacute;, Ph'lip?&quot; ou d'mandit.<br/>
<br/>
&quot;Un mio,&quot; j'li dis, &quot;mais pas hardi. Par chein qu'j'en vais, l'affaithe est r'm&icirc;nse pour l&eacute; moment, mais yun d'chais joura ou r'veindra, et dans l'entretemps l&eacute; S&eacute;nateur John L&eacute; M&egrave;rquand et sa r&eacute;solution peuvent aller s'prom'ner. Ch'est un comit&eacute; tch'a chonna en main, et il est pour soumettre un rapport, mais p&egrave;rsonne ne pathait saver quand tchi. Dans m'n id&eacute;e toutes sortes d'choses pou&ocirc;rraient s'arriver d'vant la soumission du rapport, et ch'est p&ucirc;s qu'probablye qu&eacute; nou n'en r'ou&iuml;tha pas p&acirc;sl&eacute;. Avec chonna, y'a tr&eacute;jous une chance qu&eacute; not'e S&eacute;nateur, un batilleux si jamais y'en a yeu yun, voudra ocquo en saver p&ucirc;s long. Si ch'est d'm&ecirc;me, il est &icirc;mpossible de saver tch&egrave;sque en s'sa la f&icirc;n. I' faut vivre en esp&eacute;thance, bouonnefemme.&quot;<br/>
<br/>
<i><a href="lebrocq.html">Ph'lip</a></i><br/>
<i>Evening Post 19/3/1960 </i><br/>



&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lottie.html">La Lot'tie</a><p>
<li><a href="pmlotties.html">Merrienne objects to lotteries</a><p>
<li><a href="pmcasino.html">Le Grand Bal et l'Casino</a><p>
<li><a href="irishsweep.html">L&eacute; Caouain et l'Irish Sweep</a><p>
<li><a href="cashbox.html">L&eacute; Caouain et la &#147;cash-box&#148;</a><p>
<li><a href="pmserclye.html">La serclye, le Chantgni et les courses</a><p>
<li><a href="pmcourses2.html">Ph'lip va &egrave;s courses</a><p>
<li><a href="pmcourses3.html">Pas d'chance &egrave;s courses</a><p>

<li><a href="pmchabots.html">Merrienne et ses Chabots</a><p>
<li><a href="gdfbottes.html">Les bottes &agrave; cliou</a><p>
<li> <a href="dan.html">L&eacute; pou&ocirc;rre vi&egrave;r Dan</a><p>
<li><a href="gdfpid.html">Bou&acirc;n pid!</a><p>

<li> <A HREF="gdfrmiedes.html">Des r'mi&egrave;des du temps p&acirc;ss&eacute;</A><p>

<li><a href="assembliee/rmiedes.html">Les r'mi&egrave;des</a><p>
<li><a href="colinmachon.html">Merrienne et les col&icirc;nmachons</a><p>
<li><a href="colinmachons.html">L&eacute; sitho d'col&icirc;nmachons</a><p>
<li><a href="medvoc.html">La m&eacute;d'cinne en J&egrave;rriais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

