<HTML>

<!-- Mirrored from members.societe-jersiaise.org/geraint/jerriais/jeandesprez.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<HEAD>
<TITLE>Jean Desprez</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Jean Desprez</h2></font></center><p>

<CENTER><TABLE><TR><TD>

O vous qu'av&egrave;z l&eacute; tchoeur attendri par des r'cits d&eacute; bravoure, ou d&eacute; vaillance,<br/>
Ecout&egrave;z l'histhouaire d;un gar&ccedil;on, un simple paysan d&eacute; France;<br/>
Un gar&ccedil;on &agrave; triste minne, abi&egrave;m&egrave; par l&eacute; travas, mais tchi, tout coumme, f&icirc;t preuve<br/>
D'unn' grande nobliesse d'esprit, quand vint san jour d'&egrave;spreuve,<br/>
Et f&icirc;t unn' action digne des c&eacute;l&egrave;bres h&eacute;ros d'aut'fais:<br/>
Mais, &ecirc;cout&egrave;s, et j'vos cont'rai chein qu'i f&icirc;t, Jean Desprez.<br/>
<br/>
Les Allemands brutaux, ov feu et s&acirc;bre, ravageaient l&eacute; pays,<br/>
Ch'tait partout ruinne, d&eacute;sol&acirc;tion, et la mort sans pitchi,<br/>
L&eacute; sang coulait d&eacute; touos les bords, sus pliaine, comme dans vall&egrave;e;<br/>
Les descendants des Huns, coumme des d&eacute;mons d&egrave;scha&icirc;n&egrave;s<br/>
N'&egrave;spe&icirc;gnant rein di persounne, fa&icirc;sant toute sorte d'exc&egrave;s,<br/>
Arrivirent enfin au village y'iou d'meurait Jean Desprez.<br/>
<br/>
&quot;Ha! un coup d'feu!&quot; crie l&eacute; Cap'taine des Uhlans, &quot;y'ieun d&eacute; mes hoummes est mort,<br/>
&quot;Cli&egrave;rgissis m&eacute; vite l&eacute; village, amm'n&egrave;s-m&eacute; tout l&eacute; monde d&eacute;hors,<br/>
&quot;A toute chutte canaille-l&agrave;, l&eacute; forfait lus port&eacute;ra malheur,<br/>
&quot;Et pour un prussien qu'i' veinnent d&eacute; tuer, j'en tue&ucirc;rons djix des leurs....&quot;<br/>
I' cachirent don d&eacute;vant yieux les paysans effrit&egrave;s, hoummes, femmes et &egrave;sfants,<br/>
Et en s&eacute; motchant d'yieux, l'offici en cho&icirc;si djix des pou&ocirc;res m&eacute;djiants;<br/>
Dji&egrave;z simples labou&ocirc;reurs furent m&acirc;t&egrave;s en rang, sans saver trop pourtchi,<br/>
Contre la muraille d&eacute; l'Eglyise, entendant lus femmes pliaindre et g&eacute;mi',<br/>
Ergardant alentou d'yieux tout b&ecirc;tement.... mais pas pour longtemps:-<br/>
Un brit d'armes... un mot: &quot;Feu!&quot;... unn' vol&egrave;e... et pis... dji&egrave;z cadavres et du sang!...<br/>
<br/>
Mais y'i&egrave;n eut y'ieun tout pr&egrave;s d'l&agrave;, tchi vit tout, et ouit les terribl'yes cris,<br/>
Quand femmes et &egrave;sfants virent lus gens d&eacute; m&ecirc;me perdre la vie,<br/>
Ch'tait un Zouave muchi, mallement bliess&eacute;, et pr&egrave;s d'en mou&ocirc;ri -<br/>
Prins d'unn' jouaie f&eacute;roce, i' s'dit: &quot;Ch'est ichin ma chance, car j'ai un compte &agrave; r&eacute;glyi -&quot;<br/>
Et p&eacute;nibl&eacute;ment il &ecirc;spa&ucirc;le s&eacute;n'arme, prend bouan soin en la mirant,<br/>
L&eacute; coup part.... et l&eacute; Cap'taine tchait mort &agrave; c&ocirc;t&egrave; des paysans.<br/>
<br/>
Les soudards trouvirent l&eacute; Zouave, et pliens d&eacute; rage et d&eacute; ha&icirc;ne<br/>
I' s'n'allaient bein vite l'ag'ver, quand lus Major vint sus la sc&egrave;ne,<br/>
- Ch'tait yi'eun d&eacute; ch&egrave;s grands blonds Allemands, ordgilleux et gr&ocirc;ssi -<br/>
Et, furieux d&eacute; trouver mort, ov unn' balle dans la t&ecirc;te, san millyieu offici:<br/>
&quot;Arr&ecirc;t&egrave;z!&quot; i' crie &agrave; ses hoummes, &quot;n&eacute; l&eacute; tu&egrave;s pas si vite! ch'est l&agrave; unne mort trop dou&ocirc;che pour d'it&egrave;t,<br/>
&quot;All&egrave;z et cliou&egrave;z l&eacute; &agrave; la grand'porte d&eacute; l'Eglyise... il y s'ra crucifi&egrave;!...&quot;<br/>
L&eacute; pou&ocirc;re Zouave fut cliou&egrave; l&agrave;: des ba&iuml;onnettes &agrave; travers des mains, d'a&ucirc;tres &agrave; travers des pids,<br/>
Il avait un r'gard d'h&ocirc;rreur dans ses yieux, un r'gard tout plien d'agonie,<br/>
Et quand, d'unn' vo&ucirc;aie faillyie, i' d'mandait:- &quot;D&eacute; l'iaue! D&eacute; l'iaue, seilement deux d'gouts d'jiau fraide,&quot;<br/>
Les pendards s&eacute; motchaient d'li, et l'y passaient unn' mogue vi&egrave;de<br/>
Sus ses l&egrave;vres fi&egrave;vreuses et br&ucirc;lantes toutes cou'ertes d&eacute; breux et d'sang!...<br/>
Et l&eacute; Major, viyiant la farce, allumme unn' cigarette en riant.<br/>
<br/>
Mais i' s'trouvait l&agrave;, parmi l&eacute; troup&eacute; d'paysans craintifs et &agrave; mi&egrave; morts d&eacute; peux,<br/>
Yi'eun qui n'entendait tout l'temps qu&eacute; la triste plia&icirc;nte du pou&ocirc;re malhe&ucirc;re&ucirc;x:-<br/>
&quot;D&eacute; l'iaue! d&eacute; l'iaue, pour l'amour du Seigneur, d&eacute; l'iaue! j&eacute; vos en prie!...&quot;<br/>
Et ch'tait Jean Desprez, un simple gar&ccedil;on, un p'tit va-nueux-pids<br/>
Tchi s'en fut ov un vaiss&egrave; plien d'jiaux d'source, fraiche et cliaire<br/>
Tout drait au Zouave souffrant, et l'y dounnit &agrave; b&egrave;re!...<br/>
<br/>
Ov un cri d&eacute; sa&ucirc;vages, les soudards empoignirent l&eacute; p'tit gars<br/>
L'amm'nirent au Major Prussien, tchi chutte fais n&eacute; riait pas,<br/>
Sa fache n'&eacute;tait pon belle &agrave; vais, ov san r'gard enragi et jaloux:<br/>
&quot;Tir&egrave;z-m&eacute; vite ch'et' avouorton l&agrave;,&quot; i' crie, &quot;qu'a voulu s&eacute; motchi d&eacute; nous!<br/>
&quot;Mais... attendex... J'ai changi d'id&egrave;e... j'yi&ecirc;peing'rait p't'&ecirc;tre bein sa vie......<br/>
&quot;Pli&egrave;chis l&eacute; gar&ccedil;on solidement l&agrave;... dounnez-l'i unn' arme chergie,<br/>
&quot;Faites-l&eacute; comprendre chein qu'il a &agrave; faire, montrez-li &agrave; la tirer, et &agrave; tirer bein......<br/>
&quot;Pour qu&eacute; l&eacute; mins&eacute;rable qu'il a voulu sauver p&eacute;risse d&eacute; sa main;<br/>
&quot;Les gens du village verront chounna: i' s'ra ma&ucirc;dit pour tr&eacute;jous par yieux,<br/>
&quot;Pour aver s&ucirc;v&egrave; sa propre vie, en tuant un malhe&ucirc;re&ucirc;x...&quot;<br/>
<br/>
Endrait l&eacute; Zouave mou&ocirc;rant, l&eacute; gar&ccedil;on fut plia&icirc;chi,<br/>
Et dans ses mains triembliantes i' minrent un long f&ucirc;si...<br/>
&quot;Tire!&quot; i' l'&icirc; dirent, &quot;ch'est sa vie ou la tchienne, et tire coumme je t'avouns montr&egrave;!...<br/>
Et l&eacute; gros Major, fumant sa cigarette, en paraissait amus&egrave;.<br/>
L&eacute; Zouave, viyiant l&eacute; gar&ccedil;on l&agrave;, compr&eacute;nait bein l'affaire.<br/>
&quot;Tire! tire! p&eacute;tiot!&quot; i' l'i dit &quot;ch&eacute; s'ra pour nos deux la milli&egrave;ure chose &agrave; faire....<br/>
&quot;Tire vite, et tire drait, car j'ai tout perdu, m&ecirc;me l'esp&eacute;rance,<br/>
&quot;Mais en mou&ocirc;rant j't&eacute; b&eacute;nirai, en cryiant: &quot;Vive la France!&quot;<br/>
<br/>
 L&eacute; pou&ocirc;re mousse restait l&agrave;, coumme tout &egrave;stourdi et pr&ecirc;t &agrave; tchais....<br/>
Mais... coumme par miracl'ye, l&eacute; tchoeur l'y r'vint, au brave p&eacute;tit Jean Desprez...<br/>
I' r'vit tout alentou les bouais touos verts, ou&iuml;t l'allouette chanter en montant,<br/>
Et l'odeur des flieurs v'nait jusqu'&agrave; li, les belles flieurs du printemps,<br/>
L'odeur des flieurs v'nait jusqu'&agrave; li, les belles flieurs du printemps,<br/>
L'odeur d&eacute; l'herbe fra&icirc;chement copp&egrave;e, apport&egrave;e par l&eacute; vent,<br/>
I' pensait au travas d'la terre, fait si p&eacute;mibli&egrave;ment...<br/>
Et &egrave;s biaux longs jours d&eacute; l'Et&eacute;... ch&egrave;s jours l&agrave;, les r'verrait i'?<br/>
Car pli&egrave;chi coumme i' l'&eacute;tait achet'eu, tout l'y sembliait changi<br/>
<br/>
Du sang partout... l'i, m&acirc;t&eacute; l&agrave;, un fusi &agrave; la main,<br/>
L&eacute; Zouave cliou&egrave; &agrave; la porte, des cad&acirc;vres un p'tit pus loin,<br/>
Des faches f&eacute;roces alentou d'li, ov des yieux tchi sembliaient tout &agrave; feu,<br/>
Et l'offici l&agrave; tout pr&egrave;s, coumme s'i' r'gardait tchique jeu...<br/>
Et l'y disant: &quot;Allons, j't&eacute; dounne occuo unn' minute pour tirer et pour sa&ucirc;ver ta vie,<br/>
&quot;Tire vite et tue tan Zouave, ou j&eacute; tue&ucirc;rons,&quot; l&eacute; gros Major l'y d&icirc;t...<br/>
L'i, i' n'viyait l&agrave; qu'un pou&ocirc;re av&eacute;, nueue pids, et p&acirc;le, sans pourtant vais la trace<br/>
D'unn' certaine fi&egrave;rt&egrave; dans san r'gard, l'ordgi d&eacute; sa race,<br/>
La fi&egrave;rt&egrave; d&eacute; pus d'un million d'braves, qu'ont dounn&egrave; sang et vie,<br/>
Pour l'hounneur d&eacute; la France, pour l'amour d&eacute; la Patrie...<br/>
Pourtant pour l'i... un p'tit paysan... la vie avait d's'attraits...<br/>
&quot;Ta minute est b&eacute;t&ocirc;t pass&egrave;e!&quot; i' ou&icirc;t dire une brutale vouaie...<br/>
&quot;Tire! tire!&quot; murmurait l&eacute; Zouave... et les soudards criaient: &quot;Tire don! p'tit n'va&ucirc;t rein!&quot;...<br/>
Et sus l&eacute; coup, Jean Desprez tire... et tue l'Major Prussien!<br/>
<br/>
<i><a href="picot.html">J.P</a><br/>
1917<br/>
<br/>
&quot;The Rhymes of a Red Cross Man&quot;, Robert W. Service<br/></i>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="sammcgee.html">La Cr&eacute;m&acirc;tion d&eacute; Sam Mcgee</a><p>
<li><a href="mckie.html">L'enterrement d&eacute; Bill McKie</a><p>

<li><a href="pasdchance.html">Pas d'chance!</a><p>
<li><a href="chewedear.html">La T&ecirc;te-nue &agrave; Chewed-ear</a><p>

<li><a href="satanjp.html">&quot;Satan&quot; (au Canada)</a><p>

<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="cahouain1914espions.html">Espions Allemands</a><p>
<li><a href="cahouain1914armes.html">Aux armes, citoyens!</a><p>
<li><a href="cahouain1914volontaithes.html">Ertroussez vos manches de qu'minse gar&ccedil;ons</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="ladies1914.html">Both Ladies Offer their Services</a><p>
<li><a href="painnursing.html">Nursing is Off, Jealousy is the Cause</a><p>
<li><a href="painevents.html">Piteur's Opinion on Current Events</a><p>
<li><a href="incidents1914.html">Tchique petits incidents</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="sympathie.html">Sympathie</a><p>
<li><a href="elieslamente.html">Elie s'lamente et fait des suggestions</a><p>
<li><a href="peterhome.html">Peter is coming home</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="9pm.html">9 p.m.</a><p>
<li><a href="soudardes1916.html">Our Patois Letter</a><p>
<li><a href="pains_bill.html">The Pains discuss the Bill</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouainmargarine.html">L&eacute; Caouain et la margarine</a><p>
<li><a href="chucre1918.html">Du chucre pour faithe de la g'lee</a><p>
<li><a href="petrole1916.html">Caouain et la p&eacute;trole</a><p>
<li><a href="paincoal2.html">The coal crisis affects Mrs. Pain</a><p>
<li><a href="paincoal1.html">How Lon&ocirc;re went coal hunting</a><p>
<li><a href="painforecast.html">A Forecast as to the future</a><p>
<li><a href="landarmy.html">&quot;Land Army&quot;</a><p>
<li><a href="recruiting.html">&quot;Recruiting Rally&quot;</a><p>
<li><a href="tchuthiosites.html">L'exhibition de tchuthiosit&eacute;s</a><p>
<li><a href="cahouain_modestie.html">La modestie m'emp&ecirc;che...</a><p>
<li><a href="cahouainpows.html">Caouain et les prisonni&egrave;rs Allemands</a><p>
<li><a href="cahouain1avri1916.html">Samedi pass&eacute;, comme je prenais un p'tit somme oppr&egrave;s d&icirc;ner</a><p>
<li><a href="painprojet.html">Some opinions on the Projet de Loi</a><p>
<li><a href="gdffloride.html">En Floride</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="tomavry.html">L'Engagement &agrave; Tom Avry</a> <p>
<li><a href="painbothladies.html">Both Ladies Volunteer</a><p>
<li><a href="painwareconomy.html">Piteur on War Economy</a><p>
<li><a href="cahouain_litcheu.html">Marie Hibou et l'litcheu</a><p>
<li><a href="paincold.html">How Piteur caught a cold</a><p>
<li><a href="painexhibition.html">The Pains visit the Exhibition</a><p>
<li><a href="painreturn.html">Piteur announces his return</a><p>
<li><a href="painflags.html">Miss Lon&ocirc;re shall sell flags</a><p>
<li><a href="painamethitchain.html">Tch'est qu'est dev'nu de l'Am&eacute;thitchain?</a><p>
<li><a href="painbill.html">Piteur's opinion on the Bill</a><p>
<li><a href="cahouain_turc1.html">Je r'sis hors du Dispensaithe</a><p>
<li><a href="cahouain_turc2.html">Chutte histou&egrave;the du vi&egrave;r Turc qu'avait douze femmes</a><p>
<li><a href="cahouain_tribunal.html">Quand tchi que l'Caouain s'en va passer d'vant l'Tribunal?</a><p>
<li><a href="cahouain_nueuxpids.html">Nueux pids &agrave; marchi sus la terre</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="cahouain_boutelles.html">L&eacute; Caouain &agrave; la Chambre des D&eacute;bats</a><p>
<li><a href="cahouainsomme.html">La bataille de la Somme</a><p>
<li><a href="cahouain_lanchon2.html">L&eacute; Caouain au lanchon</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
<li><a href="prussien.html">Le Proc&egrave;s du Prussien</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeandesprez.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</HTML>

