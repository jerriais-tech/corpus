<HTML>

<!-- Mirrored from members.societe-jersiaise.org/geraint/jerriais/acht2.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
<HEAD>
<TITLE>Les Jeunes Filles d'Acht-heure</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Les Jeunes Filles d'Acht-heure.</h2></font></CENTER><p>
<CENTER><TABLE><TR><TD>
<P>I.<p>
<P>Ah, Missis Blo, <BR>
Ma Missis Blo,<BR>
J'sis fier' d'vo' s rencontrer!<BR>
J'veins d'av&eacute; bisto ov' ma fille,<BR>
A caus' d'la mennier' qu'ou s'habille -<BR>
J'voulais vo's en d'viser.<BR>
Mondoux, dit's me, au compt' que les chos's vont,<BR>
Qu'&ecirc;ch' qu'&agrave; la fin des fins fill's deveindront? -<BR>
D'&ecirc;tre mari&ecirc;es<BR>
I' sont tral&ecirc;es:<BR>
Mais homm' n'est pas si bachouard coumm' nou' crait.<BR>
Et - Missis Blo! - la fin du mond' je vai<BR>
Si hardell's d'haut ou bas &eacute;tage<BR>
Ne s'rang'nt pon vit' pour le mesnage.<BR>
Es fill's d'acht-heure aller s'marier,<BR>
Un gar&ccedil;on d' sens peut-i' penser?<BR>
Tchah! p'tit n'y peut<BR>
Et grand n'en veut!<p>
<P>II.<p>
<P>Ah, Missis Blo, <BR>
Ma Missis Blo,<BR>
Nos jeun's temps vo's r'venn't t'i'?<BR>
Quand j'allaim's tout's deux &agrave; journ&ecirc;e<BR>
Et, en vier pid d'cauch' chaq' s&eacute;r&ecirc;e,<BR>
Metteim's c'qu'avions gangni?<BR>
Coumm' chest changi d&eacute;pis! - nou' n'serr' pus rein.<BR>
Tout passe en hard's et foll's d&eacute;pens's a-nien!<BR>
Lincheurs et liet, -<BR>
N'ya pus dit&eacute;<BR>
Attendant neuch's! - Pus qu'tout saute &agrave; s'parer<BR>
Pour fair' des qu&eacute;tos d'homm's vo's ergarder. -<BR>
Ensin, - qui n'a les yeux freum&eacute;s<BR>
S'raisonn' le nombr' d'aviers trouv&eacute;s....<BR>
Es fill's d'acht-heur', donc, se marier?<BR>
Un gar&ccedil;on d'sens peut-i' penser?<BR>
Tchah p'tit n'y peut,<BR>
Et grand n'en veut!<p>
<P>III.<p>
<P>Et Missis Blo,<BR>
Ma Missis Blo, -<BR>
Ah! chest ches gens d'boutiques!<BR>
Nou' n'vait pus les filles &egrave;s compteux;<BR>
Chest dev'nu bein au d'sous de li&ecirc;ux....<BR>
Que les viers serv'nt pratiques!<BR>
I' s'dr&eacute;ch'nt coumm' f'raient les fill's du g&eacute;n&eacute;ral, -<BR>
Gazuoll'nt - gavach'nt - envient - p&acirc;l'nt mal -<BR>
Et font des teurs<BR>
Coumm' lius millieurs:<BR>
Main jamais mett'nt &agrave; cauch' ou &agrave; castrole,<BR>
Et rag'nt si d'lius commerce 'ou dit's parole:<BR>
Tout simplement sont buonn's &agrave; rein<BR>
Sinon &agrave; d&eacute;penser du bein:<BR>
Ditell's fill's, chell's d'acht heur, - marier?<BR>
Un gar&ccedil;on d'sens n'peut y penser!<BR>
Tchah! p'tit n'y peut,<BR>
Et grand n'en veut!<p>
<P>IV.<p>
<P>Et Missis Blo, <BR>
Ma Missis Blo, -<BR>
Ches autr's.... les fill's qui - sortent!<BR>
Qui sembl'nt n'av&eacute; 't&eacute; mins's en vie<BR>
Que pour desm'nin et compagnie -<BR>
Ch'est d'vais coumme i' s'comportent!<BR>
Miss Sang-sans-sous est partout endett&eacute;e -<BR>
Miss Sou-sans-sang en trais mais fraul' s'n ann&ecirc;e. -<BR>
Et! - ch'est d'les ou&iuml;'<BR>
S'entr' picagni!....<BR>
D'les vais, &agrave; mus qu'ieux, trousser l'nez!<BR>
(B&ecirc;t's &eacute;c&ocirc;n&ecirc;es a&icirc;m'nt bouter - 'ou savez - )<BR>
Ou, ov' galoppins, les guetter!.....<BR>
Oh! ch'est &agrave; en faire Ang's jurer!<BR>
Ov fill's coumm' chla, d'acht-heur', s'marier?<BR>
Un gar&ccedil;on d'sens peut-i' penser?<BR>
Tchah! p'tit n'y peut,<BR>
Et grand n'en veut!<p>
<P>V.<p>
<P>Ah! Mad'lon Blo, <BR>
Ma Mad'lon Blo -<BR>
Ch'tait pas coumm' chla d'nout' temps.<BR>
Jenny Crill, qu'est en boutiq', s'rait<BR>
En servic': Miss Cliou vit' quitt'rait<BR>
D'av&eacute; hont' de ses gens.<BR>
Les fill's d'Emprunt et d'Orgi, - les Toupet,<BR>
Les Miss Parvenu, - sairaient coumm' nou' fait<BR>
Pour mesnagi,<BR>
Et pot buolli. <BR>
Anien? - D'valant d'haut - nou' n'sait que "caster"<BR>
(Coumm' n&egrave;gr's au large &egrave;s Ind's,) ou - d&eacute;penser! -<BR>
Or m&eacute;, Souky Aubin, j'vo's l'dis.<BR>
Trop tard flioquet s'ront de m'n avis:<BR>
Que gar&ccedil;on d'sens ne peut oser<BR>
A tell's fill's d'acht-heur' se marier.<BR>
Tchah! p'tit n'y peut,<BR>
Et grand n'en veut!<p>
<P>VI.<p>
<P>Et Mad'lon Blo, <BR>
Ma Mad'lon Blo,<BR>
Vous qui payiz des r&acirc;ts,<BR>
Dev'rait's-ous pon vais &agrave; tout ch'na?<BR>
Car faut un pus grand <a href="gdfhopita.html">Hopita</a>'<BR>
Si chang'ment n'adveint pas.<BR>
L&agrave;, - ou des Serveillants Guiton r'ch&eacute;ver, -<BR>
P&eacute;tr's, dev'nues viell's, &eacute;ront bein &agrave; aller!<BR>
Ah! combein d'cra<BR>
L&agrave; finira! -<BR>
Et combein d'offreun's - apert's - haut-bott&ecirc;es, -<BR>
En d'mandant s'cours &agrave; quiq' bouonn's soci&eacute;t&eacute;s! -<BR>
Pu&ocirc;r's garc's! - Par avait ch'vaux voulu<BR>
D'vanchi! - et d'buon mesnag' fait nu! -<BR>
Anchin! Qui' jeun' homm' peut penser<BR>
A ches fill's d'acht-heur' se marier?<BR>
Tchah! p'tit n'y peut<BR>
Et grand n'en veut!<p>

<I><P><a href="manuel.html">L.</a><p>
<P>19 Septembre 1866</I>

</TD></TR></TABLE></CENTER>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="jannesfilles.html">Les jannes filles d'&agrave;-ch't'heu!</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="2mots2.html">Deux mots</a><p>
<li><a href="quistait.html">Qui s'tait, s'accorde</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="femavnin.html">La femme du temps &agrave; v'nin</a><p>
<li><a href="leapyear.html">A Leap Year Proposal</a><p>
<li><P><A HREF="filldach.html">L'portrait d'la Fille d' Achteu</A></P>
<li><a href="fillfaut.html">La Fille qui Nos Faut</a><p>
<li><a href="lettre1888.html">Eune lettre d&eacute; 1888</a><p>
<li><a href="gdfhabillement.html">L'Habillement Des Femmes</a><p>
<li><a href="donnaemobile.html">La donna e mobile</a><p>
<li> <a href="filferm.html">Prenais unne bouanne fille de fermi</a><p>
<li><a href="femme.html">La femme</a><p>
<li><a href="gdfemancipation.html">Emancip&acirc;tion?</a><p>
<li><a href="chefs.html">Les Chefs et les Gr&ocirc;sses T&ecirc;tes</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/acht2.html by HTTrack Website Copier/3.x [XR&CO'2014], Tue, 15 Jul 2025 14:04:07 GMT -->
</HTML>
