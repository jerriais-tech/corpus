<HTML>

<!-- Mirrored from members.societe-jersiaise.org/geraint/jerriais/elections_5.html by HTTrack Website Copier/3.x [XR&CO'2014], Tue, 15 Jul 2025 13:47:36 GMT -->
<HEAD>
<TITLE>L'&ecirc;lection &agrave; Ste. Mathie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L'&ecirc;lection &agrave; Ste. Mathie</h2></font></center><p>
<i><div align="center">Ki ri-ki-ki<br/>
Ka-ra-ka-ka<br/></div></i>
<br/>
L'&ecirc;lection &agrave; <a href="ste_mathie.html">Ste. Mathie</a>. J'y fus, comme un tas d'autres, pour senti. Y'avait un bouon fliotchet d'gens attroup&eacute;s &agrave; l'entou d'la Salle quand l'r&ecirc;sultat fut d&ecirc;cliath&eacute;, mais chose &ecirc;trange assez n'y avait pon l'excitement qu'nous&eacute;thait creu. L's &ecirc;lections d'acheteu n'sont pon les cheinnes d'aut'fait; les gens sont bein pus s&eacute;rieurs qu&eacute; dans les vi&egrave;rs temps. J'pensais d'aver eune ord&eacute;e d'fanne, de vaie des couleurs, ou&iuml; d'la musique et d'la dgeul'lie, vaie d's hommes soux, etc., mais nann&icirc;n, n'y'avait rein d'chenna.<br/>
<br/>
Tout pliein d'b&acirc;l'lie d'goule mais pas grand r&ecirc;villon. La p&acirc;raisse avait 't&eacute; en suspens et y'avait bein des pi&egrave;ches d'&ecirc;tchu d'gagies quant au r&ecirc;sultat. J'vos ai dit qu'y'avait du monde et j&eacute; l'r&eacute;p&egrave;te. La population d'la p'tite p&acirc;raisse avait cru chu jour-l&agrave; au mains d'la ma&icirc;ntchi. Nou sait qu&eacute; dans pathelles occasions i' s'en trouvent des p&acirc;raisses vaisinnes tchi n'ont pon grand' chose &agrave; br&acirc;silli, et ch'est &eacute;tou eune bouonne opporteunit&eacute; d&eacute; v'n&icirc;n s'entch&ecirc;ter d'la sant&eacute; d&eacute; iun, au mains, des candidats! Et pis, &eacute;tou, comme l'aut' jour &agrave; Ste. Mathie, des &ecirc;lections s'adonnent p&ucirc;t&ocirc;t dans l's arri&eacute;thes sa&icirc;sons - mais don, si tel n'est pon l'cas, d'habitude nou peut a&icirc;siement fabritchi tchique extchuse pour s'y trouver. Par exemplye, nous&eacute;tha chu jour-l&agrave; eune rente &agrave; r'ch&eacute;ver des h&eacute;thitchi&egrave;rs Ma&icirc;t' Jean Bigth&eacute; d'la Landelle, ou of&ucirc;che i' faudra aller r&eacute;glier auve Cli&eacute;m L&eacute; Bro du Huth&eacute; pour les p'tits animaux qu'nou li' acatit dans la Faithe. O v&eacute;the, rein pus a&icirc;si qu&eacute; d'prendre eune vacance un jour d'&ecirc;lection! Enf&icirc;n, v'l&agrave; tchi n'fait pon d'ma &agrave; p&egrave;rsonne et j'pathis qu&eacute; sans ch'la ches bord&eacute;esch&icirc;n es'saient d&eacute; bein tristes affaithes, toutes faillies tch'i' sont &agrave; compather &egrave;s cheinnes d'aut'fais.<br/>
<br/>
Pour en dithe deux'trais d'hors-p&acirc;raisse tch'&eacute;taient l&agrave;, y'avait &agrave; c'menchi l'Fra&icirc;nque du Huth&eacute; (i' n'a pon cru fort d&eacute;pis qu'j&eacute; n'l'avais veu, mais i' patha&icirc;t en bouonne sant&eacute;), Charles Siex Rues (tch'avait oubli&eacute; san tchias et n'patha&icirc;ssait pon trop &agrave; s'n ais). Frainque d&eacute; L&eacute; (tch'a aidgi &agrave; faithe bein d's &ecirc;lections par l&eacute; pass&eacute;), l&eacute; gros Jean d'la Ville au N'veu (tch'est seux d'&ecirc;tre chentenyi tchique jour). Edmond d'la Bagatelle (atou sa plieume dans san chap&eacute;), Jean des Tours (qu&eacute; j'ap&egrave;rchu &agrave; mangi dans la tente comme un affam&eacute;), l'Georges d'la Haule (pas ras&eacute; mais dgai comme p&icirc;nchon) et l'Jean du Haut d'la Rue (St. Ou) tch'est port&eacute; pour l&eacute; fanne et aime bein un mio d'excitement d'temps en temps.<br/>
<br/>
Y'avait eune lingnie d'vaituthes du but d'la V&egrave;rte Rue beint&ocirc;t jusqu'&agrave; la Rue Mahyi, et du bliu riban sus toutes les deux ou trais c&acirc;saques qu&eacute; nou rencontrait. tout d'abord nous&eacute;thait creu qu'i' n'y'avait qu'un parti car l&eacute; rouoge, s'i' y'en avait, n'tait dame pon bein visiblye. Mais, sans doute, ch'n'est pon l'habit tchi fait l'mouine; du t&egrave;rme, ch'n'est pon tr&eacute;jous l'riban tchi gangne l'&ecirc;lection!<br/>
<br/>
Il est pus ou mains entendu, j'pense, qu&eacute; l'&ecirc;lection fut condithe comme i' faut et sans r'proches contre autchun. Y'a des reumeurs, naturellement, mais ch'est d'la part des mauvaises langues, et nou n'en tcheint pon d'compte - tout d'm&ecirc;me, n'y' p't&ecirc;t' pas d'ma &agrave; vouos dithe un mio d'chein qu'j'ai ou&iuml;. Nou m'ai dit qu&eacute; l'Henri L'M&egrave;rquand fut veu l's&eacute; du dimanche d&eacute; d'vant par Iouville, &agrave; qu'si des vouaix appathemment. N'y'a pas d'ma dans ch'la nan, mais la p&egrave;rsonne tchi m'racontait chennech&icirc;n entendit tch'il &eacute;thait deu &ecirc;tre &agrave; la chapelle &agrave; prier pour san candidat &agrave; v'n&icirc;n d'dans. J'l&icirc; r&ecirc;ponnit qu&eacute; n'y'a pas d'doute tch'il &icirc;thait l'dimanche en r'v&eacute;nant! Et pis j'ai entendu &eacute;tout qu&eacute; l'Charles Bisson sortait hardi au s&eacute; du bord du Rondi y'avait tchiques s&eacute;maines et qu'nou soup&ccedil;onnait qu&eacute; ch'tait rapport &agrave; l'&ecirc;lection. Mais d'mandez, est'che qu'un homme n&eacute; peut pon faithe eune promenade pour sa sant&eacute; aupr&egrave;s san jour d&eacute; travas, s'i' v'l&agrave; tchi l&icirc; plia&icirc;t? L&eacute; Raymond L&eacute; Cornu fut veu dans l'bel d&eacute; l'h&ocirc;tel &agrave; &icirc;nviter l'Pigeon du &quot;Critic&quot; &agrave; v'n&icirc;n baithe eune fais.<br/>
<br/>
Eh bein v&eacute;the, i' sait parfaitement bein qu&eacute; l'oua&icirc;s&eacute; a 't&eacute; alt&eacute;th&eacute; d'pis sa naissance (quand ousa bu la m&eacute;the nouss tr&eacute;jous s&eacute;!) mais ch&eacute; n'tait pas pour faithe sa vouaix car l&eacute; Pigeon n&eacute; d'meuthe pas dans les boua&icirc;s'sies d'la p&acirc;raisse, et pis d'ailleurs, ch'tait aupr&egrave;s l'&ecirc;lection! Nou m'a lav&eacute; l's outhelles d'un tas d'tchi acouo tchi n'est pas suppos&eacute; d'&ecirc;tre seu - y'a l'Jean L'M&egrave;rquand tchi n'couochi pon &agrave; san iet pour trais nyits apr&egrave;s qu'i' r'v&icirc;nt d'France (souodisant, ch'n'est pas m&eacute; qui l'dit) et Georges d'la Haye tchi s'tra&icirc;nait par la Hougue Maugi et amont la Rue Motchi, la t&ecirc;te en bas et les mains dans ses pouchettes. Chein qu&eacute; j'd&icirc;, m&eacute;, quand y'a eune &ecirc;lection en allant y'a chent mille reumeurs par les c'm&icirc;ns et pour un rein nousest soup&ccedil;onn&eacute;s d'&ecirc;tre &agrave; travailli d&eacute; d'ssous et mithacl'ye &agrave; quatre!<br/>
<br/>
Nousa ou&iuml; &eacute;tout qu'y'en eut trais ou quatre tchi faill&icirc;tent &agrave; aller &egrave;s Ecr&eacute;hos pour un couplye d'jours. I' n's'en fallit pon fort qu&eacute; nous n'les entra&icirc;n&icirc;sse, j'pense, pour un viage &agrave; bouon marchi, pour les emp&ecirc;chi d'voter, sans doute, mais la m&eacute; boulait gentiment et nousabandonnit. Estche la v&eacute;thit&eacute;? Ma f&eacute;, j'n'en sai rein, mais v'l&agrave; tchi s'faisait hardi l'temps pass&eacute; et j'm'imaginne que nou l&eacute; f'sait acouo bein s'nousavait la chance aujourd'aniet!<br/>
<br/>
L'&ecirc;lection finnie, j&eacute; m'rangi comme bein d'autres &agrave; la tente des rouoges au bas d'la rue tchi m&egrave;ne au Pont, ou&ecirc;que y'avait eune div&egrave;rse bouonne tabli&eacute;e d'maintcheint, eune tabli&eacute;e, ma f&eacute;, comme nou n'vait pon souvent consid&eacute;thant qu'tout 'tait gratuit! Et y'en avait du catchet, sous la tente, ch'tait pi&eacute;the qu&eacute; dans l'P&ucirc;l&eacute;. Pis aupr&egrave;s ch'la j'm'en fus m'faufiler siez les blius, baithe tchiques drammes &agrave; la sant&eacute; d'lus candidat, pour montrer qu'i' n'y'avait autcheune rantcheune d&eacute; ma part, et j'fus s&egrave;rvie comme un moussieu &eacute;tou! Sans doute, (j'avais oubli&eacute; &agrave; l'dithe du c'menchement) j'tais p&ucirc;t&ocirc;t du c&ocirc;t&eacute; des rouoges.<br/>
<br/>
Eh bein, tchi sorte d'chentenyi qu&eacute; l'Ph'lippe L&eacute; Feuvre f'sa est la tchestion tchi s'pose au moment actuel. esp&eacute;thons, comme touos les Ste. Mathiais, qu'i' n'sortitha pon trop souvent d'sa boua&icirc;s'sie, qu'i' freumtha ses yi&egrave;rs et bouch'cha ses ouothelles d&eacute; temps en temps et qu'i' n'enrichitha pon la p&acirc;raisse atou d's amendes, mais esp&eacute;thons &eacute;tou qu&eacute; si tchitchun &ecirc;prouve &agrave; l&icirc; piler sus les pids i' vouos les p&icirc;nch'cha et les f'sa danser! Quant au vier chentenyi ch&acirc;tchun sait sa valeur car il a rendu d'bouons s&egrave;rvices et est acouo acheteu aussi acti et mannigat comme un gam&icirc;n d'giezhuit ans. Souhaitons qu'i reste en poste jusqu'&agrave; sa n&eacute;nanti&egrave;me!<br/>
<br/>
Mais tch'est qu'j'&eacute;rai ou&iuml;, qu'il y r'&eacute;tha &ecirc;lection pour d&eacute;put&eacute;, et d'vant longtemps? N'&icirc;mporte, nousen r'p&acirc;l'la pus tard - nou v&egrave;rra acouo du fanne!<br/>
<br/>
<i><a href="lemaistre.html">Marie la Pie</a><br/>
Cs 3/10/1936 <br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>


<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/elections_5.html by HTTrack Website Copier/3.x [XR&CO'2014], Tue, 15 Jul 2025 13:47:36 GMT -->
</HTML>
