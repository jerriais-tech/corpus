<HTML>

<!-- Mirrored from members.societe-jersiaise.org/geraint/jerriais/lechanteur.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
<HEAD>
<TITLE>L&eacute; Monument &agrave; Fernand Lechanteur</TITLE>
<META  name="keywords" content="JÃ¨rriais, language, langue, Normandie, Normandy, dialectology, dolmen, sculpture, modern stone circle, langue normande">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Monument &agrave; Fernand Lechanteur</h2>
&agrave; La Pointe d'Agon en Nouormandie</font></center><p>

<CENTER><P>&nbsp;</P>
<IMG SRC="lechanteur4.jpg" WIDTH=282 HEIGHT=437 alt="L&eacute; monument &agrave; Fernand Lechanteur auve la veue au liain"><p>
<P>&nbsp;</P></CENTER>

<P>La Mielle d'Agon, en Nouormandie continentale, r'sembl'ye hardi &agrave; nos mielles d'St. Br&eacute;lade, mais oulle est eune presqu'&icirc;le entr&eacute; la rivi&eacute;the Sienne et la Baie d'Mont Saint Mich&eacute; - un grand banc d'sablion auve l'ieau sus les deux c&ocirc;t&eacute;s. coumme eune aidgulle oulle a eune pointe - la Pointe d'Agon auve eune veue. Juste avant la veue y'a chein qu&eacute; j'allis v&icirc;siter au mais d'Ao&ucirc;t 1999 - l&eacute; monument &agrave; Fernand Lechanteur.</P>
<P>Ch'na s'trouve &agrave; c&ocirc;t&eacute; d'la route sus eune mielle et ch'est coumme un dolmen - eune all&eacute;e d'pi&egrave;rres - trente-trais pi&egrave;rres arrangies en forme d&eacute; bat&eacute; Nourmand. Ch&acirc;que pi&egrave;rre est &icirc;nscrite auve des runes d&eacute; forme Viking et les deux grandes pi&egrave;rres - les d'vants -ont les noms d's auteurs Nouormands et J&egrave;rriais et la d&ecirc;dic&acirc;tion &agrave; Fernand Lechanteur - tout en style Viking. L&eacute; nom d'J&egrave;rri est &icirc;nscrit sus la pi&egrave;rre &agrave; drouaite d'la grande pi&egrave;rre du Sud.</P>
<P>Y'a &eacute;tout les noms d'Fra&icirc;nque Le Maistre et d'George Le Feuvre. En tout, ch'est un monument myst&eacute;thieux dans un lieu pliein d'magie.</P>
<I><P><a href="jerpoem.html">Geraint Jennings</a></P></I>
<P>&nbsp;</P>

<CENTER>

<P><I>L's &icirc;nscriptions sus l'monument</I></P>

<IMG SRC="lechanteur1.jpg" WIDTH=300 HEIGHT=426 alt="La pi&egrave;rre du Sud du monument &agrave; Fernand Lechanteur"><p>

POUR<br>
FERNAND LECHANTEUR<br>
NORMAND<br>
ET<br>
POETE<br>
I FIT EN SORTE<br>
1910 1971<p>
<P>
ANDRE LOUIS : ANDRE DUPONT: COTIS CAPEL ET MARCEL LELEGARD MATITENT CHU DREIT BOUOT<P>
<P>&nbsp;</P>

<IMG SRC="lechanteur2.jpg" WIDTH=287 HEIGHT=410 alt="La pi&egrave;rre du Nord du monument &agrave; Fernand Lechanteur">
<P>

A LU CHAUNTRE<br>
COTENTIN ET NORMAN<br>
DIE D'O LOUIS BEUVE<br>
FRAINK LE MAISTRE<br>
LOUIS LE MARE JEAN<br>
MABIRE JEAN ADIGARD<br>
GEORGE LE FEUVRE<P>

<P>&nbsp;</P>

<IMG SRC="lechanteur3.jpg" WIDTH=254 HEIGHT=395 alt="J&egrave;rri">

<P>
<P>JERRI</P>
<P>&nbsp;</P>


</CENTER>


<P>&nbsp;</P>
<P><I>Du Bullet&icirc;n d'Quart d'An d'l'Assembli&eacute;e d'J&egrave;rriais:</I></P>
<P>&nbsp;</P>
<P>La c&eacute;r&eacute;monie d' "inauguration" du monument &agrave; Fernand Lechanteur eut lieu l&eacute; 9 d&eacute; mai, 1976, &agrave; La Pointe d'Agon, pas liain d'Granville en Nouormandie. Chu pus grand des Normannistes d&eacute; san temps p&acirc;ssit l'pas l&eacute; 7 d&eacute; mai en 1971, &agrave; l'&acirc;ge d&eacute; 60 ans.</P>
<P>L&eacute; monument est en forme d&eacute; drakkar, ou navithe des Vikings d'aut'fais, comme &eacute;taient les anciens monuments des Scandinaves - deux grand's pi&eacute;rres (l'avant et l'arri&eacute;the du bat&eacute;) et un bou&ocirc;n nombre d&eacute; p'tites &egrave;s bords, la preunmi&eacute;the d&eacute; ches'-ch&icirc;n tout partitchuli&eacute;thement, &agrave; gauche d&eacute; la pi&egrave;rre d'avant (r'gardant en m&eacute;, comme d&eacute; raiethon), &eacute;tant grav&eacute;e "Agon" - lieu d'naissance du d&eacute;funt, et la preunmi&eacute;the &agrave; drouaite &egrave;rpr&eacute;sentant J&egrave;rri et &icirc;nscrite comme chenna pouor s&icirc;ngnifer l'importance d&eacute; l'&Icirc;le dans la dialectologie Nouormande.</P>

<CENTER>&nbsp;<p>
<IMG SRC="lechanteur7.jpg" WIDTH=446 HEIGHT=282 alt="L&eacute; monument &agrave; Fernand Lechanteur"><p>
&nbsp;<p></CENTER>

<P>Pus d' quat' chents p&egrave;rsonnes v&icirc;ndrent pouor l'occ&acirc;sion chu d&icirc;nmanche arl&eacute;v&eacute;e-l&agrave; et, pouor &egrave;rpr&eacute;senter l'&icirc;le - l&eacute; Dr Frank et Mde. K. Le Maistre et lus fis a&icirc;n&eacute; F. Amy Le Maistre, et les M&ecirc;ssieux Max Lucas et Ph. Mauger de Veulle. V&eacute;the, les gens v&icirc;ndrent d&eacute; partout, d&eacute; touos les coins d'La Nouormandie, Haute ou Basse, et m&eacute;me d&eacute; <a href="bretangne.html">Br&eacute;tangne</a>.</P>
<P>Eh bein, iun des cheins tchi pr&icirc;nt part, auve Madame Beuve (belle-fil'ye d&eacute; Louis Beuve) Jean Mabire et Olaf Beuve, au "d&eacute;voilement" d'la pi&egrave;rre d'arri&eacute;the du monument 'tait l'Dr. Fra&icirc;nque Le Maistre, ses travaux d&eacute; toute sa vie l'ayant pliaichi au d'vant d'touos les cheins tch'ont voulu "rendre sa noblesse &agrave; la langue Normande". Ch'est en tchi, sus chette-ch&icirc;n, ieune d&eacute; ches grand's pi&egrave;rres tchi s'trouvent d&eacute; ch&acirc;que but du monument, l&eacute; nom du Dr. L'Maistre est grav&eacute; l&eacute; tout pr&eacute;chain du fanmeux Louis Beuve, les cheins d&eacute; Louis Le Marc, Jean Mabire, Jean Adigard (des Gautries) et George Le Feuvre v'nant aupr&egrave;s et dans ch't ordre-l&agrave; tous des grands anm&icirc;ns &agrave; Fernand Lechanteur. Toutes les &icirc;nscriptions sont "runiformes ", et la grand' pi&egrave;rre d'avant, ou pi&egrave;rre du nez, porte (&agrave; l'entou du chein d'Fernand L'chanteux) les noms d'Andr&eacute; Louis, Andr&eacute; Dupont C&ocirc;tis-Capel (l'Abb&eacute; Albert Lohier) et (l'Abb&eacute;) Marcel Lel&eacute;gard, ches-ch&icirc;n ayant &eacute;t&eacute;, auve les d&eacute;funts Louis Le Marc et Fernand Lechanteur li-m&ecirc;me, les cheins tchi d&eacute;cid&icirc;drent d'avanchi et d'encouothagi l'&ecirc;tude du Nouormand comme i' faut.</P>
<P>D&eacute;vant la d&ecirc;couvri, chutte pi&egrave;rre portait la banni&eacute;the d&eacute; Nouormandie - trais l&eacute;opards d'or sus du rouoge. La pi&egrave;rre d'arri&eacute;the - la crouaix d'Saint Olaf. Ch&acirc;tcheune des p'tites pi&egrave;rres des bords portent l's innitiales des cheins tchi l's ont donn&eacute;es.</P>

<CENTER>&nbsp;<p>
<IMG SRC="lechanteur5.jpg" WIDTH=443 HEIGHT=220 alt="L&eacute; monument &agrave; Fernand Lechanteur"><p>
&nbsp;<p></CENTER>

<P>Les grand's pi&egrave;rres ayant 't&eacute; d&ecirc;couv&eacute;rtes, l'Abb&eacute; Lel&eacute;gard - l'&acirc;me d&eacute; toute ch't' entr&eacute;pr&icirc;nse - p&acirc;ssit la garde du monument au Maire d'Agon, pouor la municipalit&eacute; &agrave; tout janmais. L'Abb&eacute; &eacute;tout fit mention sp&eacute;ciale des gens v'nus d'J&egrave;rri &agrave; l'espr&eacute;s pouor la c&eacute;r&eacute;monie, et i' liut eune partie d'la litourgie en Fran&ccedil;ais comme nou faithait s&egrave;rvi dans l's &eacute;glyithes d&eacute; p&acirc;raisse d&eacute; i'&Icirc;le d&eacute;vant la Dg&eacute;rre. Et pis i' d'mandit &agrave; tout l'monde, parmi lestch&eacute;s i' s'trouvait gentiment d'savants dist&icirc;ndgis, d'aller "&agrave; bord du navithe" en d'dans des pi&egrave;rres pouor l&eacute; lanchi &agrave; la m&eacute;mouaithe d&eacute; Fernand Lechanteur. Pus tard un s&egrave;rvice fut condit par l'Abb&eacute;, en Nouormand, dans la Chapelle des Marins &agrave; Gonneville. 

<CENTER>&nbsp;<p>
<IMG SRC="lechanteur6.jpg" WIDTH=390 HEIGHT=262 alt="L&eacute; monument &agrave; Fernand Lechanteur"><p>
&nbsp;<p></CENTER>


&nbsp;<p>
&nbsp;<p>
<i>Viyiz &eacute;tout</i>:
<FONT SIZE=2>
<ul>
<li><a href="lechanteur2.html">L&eacute; monument &agrave; Fernand Lechanteur &agrave; la Mielle d'Agon</a><p>
<li><a href="gdfnouor.html">En Nouormandie</a><p>
<li><a href="gdfnouormandie.html">En Nouormandie</a><p>
<li><a href="gdfvikings.html">Le Souper des Vikings</a><p>
<li><a href="gdflucerne.html">En Nouormandie</a><p>
<li><a href="paler.html">L&eacute; P&acirc;ler Nouormand</a><p>
<li><a href="ambassadeugdf.html">Ambassadeu en Nouormandie</a><p>
<li><a href="ptpn.html">Parlers et Traditions Populaires de Normandie</a><p>
<li><a href="nouormandie1955.html">Un viage en Nouormandie</a><p>
<li><a href="assembliee/nouormandie1962.html">L'Excursion en Nouormandie</a><p>
<li><a href="assembliee/nouormandie1964.html">Excursion en Nouormandie</a><p>
<li><a href="lessay.html">La Faithe d&eacute; Lessay</a><p>
<li><a href="nouormand.html">Des Caboches et des Cap'taines</a><p>
<li><a href="suslame.html">Sus la M&eacute;</a><p>


<li><a href="tchoeu_nouormand.html">Man tchoeu est Nouormand</a><p>

<li><a href="iles.html">Les &Icirc;les d'la Manche</a><p>

</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lechanteur.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
</HTML>
