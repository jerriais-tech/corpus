<HTML>
<HEAD>
<TITLE>The Ladies Start Work</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The Ladies Start Work</h2></font></center><p>



&quot;Ch&egrave;s pouores campagnards, tout d'm&ecirc;me,&quot; j'nos ent' disions, Lon&ocirc;re et m&eacute;, la s'maine pass&eacute;e,&quot; i' sont bin a pliendre. D'la plyie touos les jours, lus basses terres a fliot, la saison qui s'avanche, et djethe de plianteuses. Si tu'&eacute;tais d&eacute; m'n avis, Lon&ocirc;re, nous &icirc;thait lus baillyi un coup d'main.&quot;<br/>
<br/>
Lon&ocirc;re fu de m'n'avis; oul a tr&eacute;jous yeu d'l'ami&egrave;tchi pour les fermiers, ma Lon&ocirc;re. Ch'est-tan-tchi, l'aut' matin, apr&egrave;s av&eacute; d&egrave;sjunn&eacute; d'bouonne heuthe - Piteur consenti a din&eacute; tout seu, pour eunne fais, &agrave; condition qu'il &eacute;thait la maintchit d'nos gages pour san p'tun - j'nos &egrave;stchip&icirc;mes pour le jour; tout plien d'cotillions d'fliannet, des n&eacute;thes robes, de bouonnes cauches, des bottes a lachi - et paque! nos v'la en route.<br/>
<br/>
Arriv&eacute;es dans la campanne, j'entr&icirc;mes dans un bel ou-&egrave;s qu'ils 'taient justment a ch&eacute;rgi du guano dans un hernais.<br/>
<br/>
&quot;Y'a 'ti d'l'embauche?&quot; que je d'mandi au sien que j'prins pour &ecirc;tre le ma&icirc;tre, viyant qu'il avait eunne dj&egrave;ne atou&ocirc;re du co et des leunettes funtchis.<br/>
<br/>
&quot;Oui d'ja!&quot; qui s'fit, en nos r'gardant par dessus ses leunettes. &quot;Qu'la vielle (ch't' &icirc;mpertinent! Je n'sis pon ocquo si avr&ocirc;n&eacute;e qu'tout cheunna) s'mette a cop&eacute; des poumt&egrave;rres sou&ocirc;s le chlyi, et t&eacute;, ma hardelle (tchil affront! Lon&ocirc;re n'a jommais fait chu m&ecirc;tchi la) monte amont l'&egrave;stchelle et aide lu &agrave; d'vall&eacute; des casses.&quot;<br/>
<br/>
&quot;Eunne minute!&quot; que j'lis dit. &quot;Dvant que d'cmenchi, faudrait s'entendre. Combin qu'ou payis? Et j'&eacute;thons ti du 'lunch' a onze heuthes, et je din'nons ti a la m&ecirc;me tablye qu&eacute; vous? Et y'&eacute;tha ti eunne tass&eacute;e d't&eacute;e a quatres heuthes - ov du chucre? Et a tchil heuthe que nou finit?&quot;<br/>
<br/>
Ses leunettes tressautites sus san nez. I' s'en vint a m&eacute; d'un embon, m'happi par les deux &egrave;spaules, m'fit faithe &quot;right-about.&quot; et m'dit &quot;Fichez m&eacute; l'camp, tout d'un coup hors d'ichin, et qu'nou n'vos r'vaie pon! Ch'n'est pas ditet coumme vous qui nos faut, ch'est des travailleuses. F. . tez m&eacute; l'camp hors d'ichin!&quot;<br/>
<br/>
L'impertinent! Et tchi langage! Si j'savais san nom j'vos l'dithais; ch'n'est pas un houmme a fr&eacute;quent&eacute;. Et pis, j'ai dans l'id&eacute;e qui l&egrave;ve le coud. Lon&ocirc;re yi m&ecirc;me dit que s'n halleine empou&egrave;sounnait; quoeq, a vrai dithe, de d'la ou-&egrave;s qu'oul 'tait, je n'cr&eacute; pon qu'ou pou&eacute; la senti. J'cr&eacute;thais pus-tot que ch'tait d'l'&egrave;spu qu'ou r'nifliait; oul 'tait sou&ocirc;s la pompe.<br/>
<br/>
A la pr&eacute;chainne ferme ou-&egrave;s que j'f&ucirc;mes j'eumes pus d'chance. J'tait des gens bin avnants; et quand j'e&ucirc;mes di que j'ta&icirc;mes r'nues pour lus a&icirc;dji. &quot;Pas que j'soummes du p&eacute;ltas,&quot; que j'lus &eacute;xplyitchi. &quot;J'soummes de bouonnes Jerriaises, de bouonne famille, et nos pathents sont tous au r&acirc;t pour du fonci - ch'est pour a&icirc;dji &egrave;s fermiers que j'nos soummes d&eacute;cid&eacute;es a travaillyi. Et ch'est ichin ma fille,&quot; que j'dit, en lus montrant Lon&ocirc;re. &quot;Montre lu t&egrave;s bras, Lon&ocirc;re!&quot; Quand l'ma&icirc;tre les eut bin r'gardez, i' dit que j'pouora&icirc;mes faithe, et nou p&acirc;sli des conditions. J'soummes pour &ecirc;tre dans l'bel a neuf heuthes (&quot;Pas pus heuthe,&quot; je dit, &quot;viyant qu'y'a la vaisselle a r'path&eacute; et l'd&icirc;n&eacute; a m'n houmme a apr&ecirc;t&eacute;&quot;), me pour copp&eacute; des patates et a&icirc;dji a sorti es b&ecirc;tes; Lon&ocirc;re pour pliant&eacute; souontre eunne b&egrave;que. L'fermi lis fournitha eunne pathe de gants si l'temps est frait; et coumme y'a hardi d'ramont dans lus terres - quazi tout c&ocirc;ti - et que l'tcheu a Lon&ocirc;re lis ramonte dans la gorge quant ou s'baisse, il est conv'nu qu'y'&eacute;tha un mousse pour port&eacute; sa casse et lis donn&eacute; les patates yeunne a la fais; ou n'&eacute;tha qu'a les pli&eacute;chi dans l'rang. Lunch et du t&eacute;e a onze heuthes, d&icirc;n&eacute; ov la famille a m&eacute;jeu - d'la soupe, du lard, des l&eacute;djeummes. du podin - du t&eacute;e et d'la g&acirc;che a quatr' heuthes, et &quot;knock-off&quot; a quatr'-heuthes. J'soummes pur b&eacute;the-du-t&eacute;e dans la maison d'vant que d'nos en r'venin siez nous; et si plieut, l'fermi vindra nos r'condithe dans sa ouagonette.<br/>
<br/>
Ch'est pour Mardi tchi vint que j'soummes termi&eacute;s. J'n'avons pas d&eacute;cid&eacute; tchi gages; ch&eacute; s'a accordant nos capacit&eacute;es, qu'i dit l'fermi. Nou s'arrang'a tr&eacute;jous bin - j'v&eacute; bin qu'ma fille y'a fait impression. Et pour ch'qu'est du travas, j'sis tranchille la d'sus: Lon&ocirc;re est ouilinne, et m&eacute; - les siens qui m'counaissent peuvent le r'qu&eacute;mand&eacute;. Pour ch'qu'en est des gens siez tchi j'nos n'allons travallyi, j'sis trantchille la d'sus; ch'est des gens sus tchi nou peut s'fi&eacute;. Y'a eunne Biblye dans la f'n&ecirc;tre, des cantiques sus l'dj&eacute;ridon, et eunne bou&egrave;e a Missions sus l'ais-du-foyi - nou r'counnait l's houn&ecirc;tes gens a ditets signes, ou j'm&eacute; trompe.<br/>
<br/>
<i><a href="brambilo.html">Missis Piteur Pain</a></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="tomato.html">The Ladies Quit Tomato Picking</a><p>
<li><a href="ladies1914.html">Both Ladies Offer their Services</a><p>
<li><a href="painbothladies.html">Both Ladies Volunteer</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

