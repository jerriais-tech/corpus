<HTML>

<!-- Mirrored from members.societe-jersiaise.org/geraint/jerriais/pieche1913.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Pi&eacute;che et 'R'cit&acirc;tions</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" 
content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pi&eacute;che et 'R'cit&acirc;tions</h2></font></center><p>
&nbsp;<p>

<a href="envente.html"><img src="pieche1913.gif" width="280" height="369" align="right" border=0 alt="Pi&eacute;che et 'R'cit&acirc;tions"></a>

La pr&eacute;face d'un livre est une chose bein importante. V'l&agrave; qui dounne &agrave; un auteur la chance d'expl'yitchi la raison-d'&ecirc;tre de san travas et de dithe coumment qu'il est v'nu &agrave; &ecirc;crithe les pages du volume, p'tit ou gros, risibl'ye ou s&eacute;rieux, qu'i' pr&eacute;sente au public.<p>

 J'n'avons pas la pr&eacute;tention d'app'ler ch&egrave;s deux-treis pages ichin un volume ou un livre. J'n'avons pas in'ntou l'intention d'nos glorifier du titre d'auteur.<p>

 Mais, avec tout ch'l&agrave;, une petite pr&eacute;face ne f'tha pon d'ma' &agrave; persounne et autant vaut dithe pour tchi raison que chonn'chin a 't&egrave; imprim&egrave;. - J'en profit'tons &egrave;tou pour erm&eacute;rcier conv'nabl'y&eacute;ment notr' vi&egrave;r ammin, M. <a href="picot.html">Jean Picot</a>, de "Midland." Trin't&egrave;, qu'a yeu l'obl'yigeance d'&ecirc;crithe, pour nos lecteurs, deux pi&eacute;ches de po&euml;sie.<p>

 Ne v'l&agrave; tchic ann&eacute;es que l'jerriais qu'menche &agrave; &ecirc;tre ergard&egrave; de pus en pus commme tout &agrave; fait digne de prendre sa pli&egrave;che sus les strades &egrave;s concerts et dans les s&eacute;th&egrave;es de f&ecirc;tes d'&ecirc;coles, etc.<p>

Y'a d&ecirc;j&agrave; longtemps qu'le "doyen" des raconteurs Jerriais, notr' vi&egrave;r ammin, "<a href="lock.html">CH'LA S'PEUT</a>" qu'menchi &agrave; en faithe la preuve, &egrave;s d&icirc;ni&egrave;rs d'la Soci&eacute;t&eacute; Jerriaise, &agrave; Londres, et ailleurs. Diff&eacute;thentes &ecirc;coles ont mins notr' vielle langue sus lus programmes de concerts d&eacute;d'pis plusieurs ann&eacute;es. Enfin, l'<a href="eisteddfod.html">Eisteddfod</a> de 1912 lis dounni une petite pli&egrave;che, gr&acirc;ce &agrave; la Soci&eacute;t&egrave; Jerriaise de Londres, et l'r&ecirc;sult&acirc;t fut que notr' vi&egrave;r lingo fut appr&eacute;ci&egrave; coumme i' l'm&eacute;thitait - pus qu'autchune autr' chose.....<p>

Ch'est pour dounner satisfaction au d'si' d&eacute; bieaucoup d'personnes dans toutes les parties d'l'&icirc;le que ch&egrave;s trais ou quatre pi&eacute;ches ichin ont 't&eacute; publi&egrave;es.<p>

Pliessent les siens qui les r'cit'tont et les siens qui l's'entendront 'r'citer comprendre que l'vi&egrave;r langage de notr' pays m&eacute;thite d'&ecirc;tr' aim&egrave; et est digne d'&ecirc;tre d'vis&egrave; par touos les Jerriais qu'ont occuo du sang d'lus anch&ecirc;tres dans les veines! <p>

<i><a href="ejluce.html">E.J. Luce</a><br>
Janvi 1913 </i><p>


&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="thiatre.html">L&eacute; thi&acirc;tre</a><p>
<li><a href="proces.html">Le Proc&eacute;s</a><p>
<li><A HREF="envente.html">Pi&eacute;che et 'R'cit&acirc;tions</A><p>
<li><a href="elieoffre.html">Elie &agrave; ses lecteurs</a><p>
<li><A HREF="escollyi.html">Les pouchettes d'un escollyi</A><p>
<li><a href="caqt.html">La Caq't&eacute;resse</a><p>
<li><a href="albums.html">Vers J&egrave;rriais (Pour les Albums des Jannes Filles)</a><p>
<li><a href="paineisteddfod.html">Why the Ladies Kept Away from the Eisteddfod</a><p>
<li><a href="sethee1930.html">En cherche d'femme: annonches</a><p>
<li><a href="sethee1953.html">S&eacute;th&eacute;e J&egrave;rriaise 1953</a><p>

<li><a href="programme1916.html">Vi&egrave;r Programme de 1916</a><p>
</ul>
</FONT>
&nbsp;<p>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pieche1913.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
