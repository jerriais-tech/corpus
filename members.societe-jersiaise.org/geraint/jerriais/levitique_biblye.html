<HTML>

<!-- Mirrored from members.societe-jersiaise.org/geraint/jerriais/levitique_biblye.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
<HEAD>
<TITLE>L&eacute;vitique</TITLE>
<META  name="keywords" content="Jerriais, jersiais, language, langue, Bible, religion">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute;vitique</h2></font></center>

<br/>

  <center><font color="#215e21"><h3>Chapitre 6, v&egrave;rsets 12-13</h3></font></center>
L&eacute; feu d'l'aut&eacute; est &agrave; garder en br&ucirc;lant; i' n'est janmais &agrave; d&ecirc;teindre; ch&acirc;que mat&icirc;n l'pr&ecirc;tre &eacute;tha &agrave; y mett' du bouais et pliaichi d'ssus l'sacrifice &agrave; br&ucirc;ler s'lon les r&egrave;gl'yes, et nou-s'y br&ucirc;l'la la graisse du sacrifice d'la paix. Qu'l&eacute; feu sait gard&eacute; en br&ucirc;lant sus l'aut&eacute; tr&eacute;jous; qu'i' n's&eacute; d&ecirc;teinge janmais.<br/>
&nbsp;<p>
&nbsp;<p>
  
  <center><font color="#215e21"><h3>Chapitre 10, v&egrave;rset 2</h3></font></center>
Et l'feu &ecirc;cliatchit du Seigneu et les br&ucirc;lit et i' f&ucirc;drent passecrits l'avant au Seigneu.<br/>
&nbsp;<p>
&nbsp;<p>


<center><font color="#215e21"><h3>Chapitre 11, v&egrave;rsets 29-30</h3></font></center>
Et ches'-ch&icirc;n vos s'sont &icirc;mpurs parmi les b&ecirc;tes tchi grappinnent dans l'aithe: la b'lette et la souothis et la grande l&ecirc;zarde et des b&ecirc;tes d&eacute; chutte manni&eacute;the, et la mustchinne et l'canm&eacute;l&eacute;on et la v&egrave;rte l&ecirc;zarde et la l&ecirc;zarde et l'rat-taup&icirc;n.<br/>
&nbsp;<p>
&nbsp;<p>

<center><font color="#215e21"><h3>Chapitre 16, v&egrave;rsets 7-10</h3></font></center>
Et i' prendra les deux bichots et les mouontr&eacute;tha l'avant au Seigneu &agrave; l'us du tab&egrave;rnacl'ye d'assembli&eacute;e. Et &Acirc;ron hal'la au sort pouor les deux bichots: un bichot pouor l'Seigneu et l'aut' pouor la hal'lie. Et &Acirc;ron am'na l'bichot choua&icirc;si pouor l'Seigneu et en f'tha un sacrifice pouor l&eacute; p&eacute;ch&eacute;. Mais l'bichot choua&icirc;si pouor &ecirc;t' l&eacute; bichot d'hal'lie s'sa mouontr&eacute; vivant l'avant au Seigneu, pouor l'pardon d's offenses, &eacute;pis cachi hors dans l&eacute; d's&egrave;rt pouor la hal'lie d's offenses.<br/>
&nbsp;<p>
&nbsp;<p>

<center><font color="#215e21"><h3>Chapitre 20, v&egrave;rset 26</h3></font></center>
Ou m's'sez des saints viyant qu'm&eacute;, l'Seigneu, j'sis saint et j'vos ai spartis des n&acirc;tions pouor &ecirc;t' les meins.<br/>
&nbsp;<p>
&nbsp;<p>

<center><font color="#215e21"><h3>Chapitre 23, v&egrave;rset 3</h3></font></center>
Y'a si&ecirc;x jours quand ou pou&ocirc;rrez travailli, mais l'septchi&egrave;me jour est un jour d'&egrave;rpos, l&eacute; sabbat, un jour d&eacute; rassembli&eacute;ment sacr&eacute;. Ou n'd&eacute;vth&ecirc;tes pon faithe autchun travas; iou qu'ou d'meuthez ch'est un sabbat au Seigneu.<br/>
&nbsp;<p>
&nbsp;<p>

<center><font color="#215e21"><h3>Chapitre 23, v&egrave;rsets 42-43</h3></font></center>
Pouor sept jours ou d'meuth'thez dans des tentes; touos les cheins tchi sont d's Isra&euml;lites d&eacute; na&icirc;ssance &eacute;thont &agrave; d'meuther dans des tentes &agrave; seule f&icirc;n qu'les g&eacute;n&eacute;th&acirc;tions &agrave; v'n&icirc;n lus ram&eacute;mouaithent d&eacute; coumme tchi qu&eacute; j'baillis des tentes &egrave;s &ecirc;fants d'Isra&euml;l pouor y d'meuther quand j'les d&ecirc;halis du pays d'&Ecirc;gypte: j'sis l'Seigneu, vot' Dgieu, m&eacute;.<p>
&nbsp;<p>
&nbsp;<p>

<center><font color="#215e21"><h3>Chapitre 25, v&egrave;rsets 12-19</h3></font></center>

Car ch'est l'Jubil&eacute; tchi s'sa saint pouor vous; ou mang'gez d'l'avo&ucirc;t du clios. Ch't' ann&eacute;e d'Jubil&eacute;, ch&acirc;tchun r'&icirc;tha &agrave; sa t&egrave;rre &agrave; li. Et &egrave;s bails et vendues, qu'i' n'y'ait pon d'fraude entre vous. Tu'acat'tas &agrave; tan va&icirc;th&icirc;n s'lon l'nombre d'ann&eacute;es d'pis l'drein Jubil&eacute;, et i' t'vend'da s'lon l'nombre d'avo&ucirc;ts. Si l'nombre d'ann&eacute;es est grand, l&eacute; prix s'sa ha&ucirc;chi, et si l'nombre d'ann&eacute;es est p'tit, l&eacute; prix s'sa mains, car ch'est l'nombre d'avo&ucirc;ts qu'i' t'vend. Qu'i' n'y'ait pon d'fraude entre vous, mais honothez l'Seigneu vot' Dgieu, car m&eacute; j'sis l'Seigneu vot' Dgieu. Si&ecirc;thiz don mes r&egrave;gl'yes et mes c'mandes et gardez-les et ou d'meuth'thez en se&ucirc;th't&eacute; sus vot' t&egrave;rre. Et la t&egrave;rre vos donn'na d'ses frits et ou s'sez rass&acirc;si&eacute;s et en se&ucirc;th't&eacute; sus vot' t&egrave;rre.<br/>
&nbsp;<p>
&nbsp;<p>

<center><font color="#215e21"><h3>Chapitre 25, v&egrave;rsets 29-33</h3></font></center>
Et si un houmme vend sa ma&icirc;son dans eune ville enmuthaillie, il a l'drouait d'l'&egrave;raver duthant toute eune ann&eacute;e aupr&egrave;s qu'i' l'e&ucirc;sse vendu. Et s'i' n'l'&egrave;ra pon d'vant la f&icirc;n d'l'ann&eacute;e, la ma&icirc;son dans la ville s'sa au chein tchi l'acatit, &agrave; f&icirc;n d'h&eacute;thitage; ou n's'sa pon hal&eacute;e &agrave; l&icirc; en l'an du Jubil&eacute;. Mais les ma&icirc;sons dans les p'tites villes sans muth&acirc;les es'sont d'm&ecirc;me qu'la propri&ecirc;t&eacute; &agrave; la campangne: nou peut les r'aver et i' r'&icirc;thont &egrave;s propri&ecirc;taithes en l'an du Jubil&eacute;. Mais les ma&icirc;sons dans les villes &egrave;s L&eacute;vites sont &nbsp; &egrave;s L&eacute;vites &agrave; r'aver en autchun temps. Et si un L&eacute;vite n&eacute; racate pon sa propri&ecirc;t&eacute;, sa ma&icirc;son dans la ville tchi fut vendue l&icirc; r'veindra en l'an du Jubil&eacute;. Ch'est en tchi les ma&icirc;sons des villes &egrave;s L&eacute;vites sont les propri&ecirc;t&eacute;s &agrave; ieux parmi l's &ecirc;fants d'Isra&euml;l.<br/>
<br/>
&nbsp;<p>
&nbsp;<p>
<center><font color="#215e21"><h3>Chapitre 26, v&egrave;rsets 3-4</h3></font></center>
S'ous obs&egrave;rvez mes louais et gardez mes c'mandements, et l's accomplyissez; j'vos env'y&ecirc;thai la plyie s'lon la sa&icirc;son, et la t&egrave;rre donn'na s'n avo&ucirc;t, et les arbres &egrave;s clios donn'nont lus frit.<br/>
<br/>
<br/>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="genese.html">G&eacute;n&ecirc;se</a><p>
<li><a href="exode_biblye.html">Exode</a><p>

<li><a href="deuteronome_biblye.html">Deut&eacute;ronome</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/levitique_biblye.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
</HTML>
