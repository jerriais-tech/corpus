<HTML>

<!-- Mirrored from members.societe-jersiaise.org/geraint/jerriais/cahouainnoue1932.html by HTTrack Website Copier/3.x [XR&CO'2014], Tue, 15 Jul 2025 13:54:47 GMT -->
<HEAD>
<TITLE>J'n'sais pon tchi sorte d'Nou&eacute; que vous avez pass&eacute;, buannes gens</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'n'sais pon tchi sorte d'Nou&eacute; que vous avez pass&eacute;, buannes gens</h2></font></center><p>

J'n'sais pon tchi sorte d'Nou&eacute; que vous avez pass&eacute;, buannes gens, mais j'esp&egrave;the bein que n'v'la qui fut pus pliaisant que si&egrave;z nous.<br/>
<br/>
D'vant d's'n'aller &agrave; l'office, la serveille de Nou&eacute;, opr&egrave;s l'th&eacute;e, l'Sieur Caouain s'fit que p't'&ecirc;tre bein qui s'rait un miot tard &agrave; rentrer, viyant qu'il avait promins d'aidji &agrave; vendre des almanachs et que l'office n's'rait pon frum&eacute;e d'vant les onze heuthes du s&eacute;.<br/>
<br/>
Achteu qu'il y a des buses qui vont courre dans touotes les paraisses de l'Ile, pour seur, qui s'fit, que les gens d'la campagne allaient lus en v'nir &agrave; la ville par sentaines et ch'est d'antchi qu'il y aurait hardi de travas &agrave; l'office pouor servir touos les cliants. Et pis, couomme y s'fit: Tu sais bein Marie que ch'est l'temps des Xmas Box.<br/>
<br/>
J'ly dis que j'avais laissi &agrave; l'office, &agrave; la garde de Mess Simon, un pagat qu'il n'fallait pon oublier d'm'apporter et n'v'la qui fut entendu d'm&ecirc;me.<br/>
<br/>
Opr&egrave;s av&egrave;r scrobb&eacute; la tchuisine et netti l'saucepan, je me mins &agrave; ravauder des cauches - pon pour les pendres dans la chumin&eacute;e pouor seur - mais quand j'entendis souonner mini&egrave;th &agrave; l'horlouoge de l'Eglise de la Ville, j'pensi que j'avais attendu assez longtemps l'Sieur Caouain et j'allis m'erposer.<br/>
<br/>
J'tais &agrave; r&ecirc;ver qu'un amin m'avait fait pr&eacute;sent d'un biau motor pouor mon Nou&eacute; quand j'fut r&eacute;veillies par un tintamarre. Ch'tait l'Sieur Caouain qui v'nait de rentrer et qui s'&eacute;tait tr&eacute;buqui avaut les d&eacute;grets!<br/>
<br/>
Et ch'est qu'il en chantait! J'pensis &agrave; m&eacute; m&ecirc;me l'mus ch'est de faithe minne de n'rein entendre et j'l'oui satchi une demi douzaine d'allumettes, s'faisant: L&agrave; v'la tch&egrave;est que ch'est d'acater des allumettes &agrave; un chelin la grosse, y n'prennent pon en touot! Oh, tchi mins&egrave;the de vie! Enfin il alli s'couochi et s'mint &agrave; ronflier couomme l'engin &agrave; Mess Cappelain.<br/>
<br/>
Deux ou trais heuthes pus tard, s'fut une autre chanson! Touot touorner &agrave; chein qui disait et il avait m&acirc; au tchoeur. Pouor seur ch'est l'flu, qui s'fit, et ch'est dans la boutique que j'ai attrapp&eacute; chunna.<br/>
<br/>
J'l'y r&eacute;ponni que ch'tait p't'&ecirc;tre bein ailleurs, viyant que j'savais bein que la boutique &eacute;tait frum&eacute;e deux ou trais heuthes d'vant qu'il &eacute;tait rentr&eacute;.<br/>
<br/>
Savous cheine qu'y m'dit? Eh bein, y m'dit que l'boss l'y avait douonn&eacute; l'ordre d'aller &agrave; la messe de mini&egrave;the &agrave; la Catholique vais chutte c&eacute;r&eacute;monie pouor en mettre un rapport dans la gazette! Des menteries pouor seur.<br/>
<br/>
Je le laissi s'erposer un miot. D'ver di&egrave;z heuthes j'pensi qu'il tait temps de pr&eacute;parer notre fricot d'Nou&eacute;, mais iou qu'il avait mins l'pagat? J'voulis l'r&eacute;veiller pouor saver iou qu'&eacute;tait chu pagat dans tchi j'avais mins une sauchisse pouor stuffer les deux pigeons que l'Sieur Caouain avait gaff&eacute; sus la Place du <a href="royal_square.html">Vi&egrave;rr Marchi</a>, tandis que l'amin George, l'sien &agrave; la tunette &agrave; saluette et &agrave; la casaque avec brass buttons &eacute;tait &agrave; &eacute;couter sa Missis ly li&egrave;the la gazette dans son parleur qui s'adonne du bord d'Hill Street. Pas moyen de r&eacute;veilli l'Sieur Caouain. quant vint un temps y s'mint &agrave; chantonner, touot endormi &quot;Another little one, another little one.&quot;<br/>
<br/>
N'v'l&agrave; qui m'alarmi et j'pensi que ch'tait p't'&ecirc;tre la fi&egrave;ve qui l'faisait chantonner d'm&egrave;tme et je m'dis p't'&ecirc;tre bein qu'opr&egrave;s touot il est malade. Touot d'un coup y s'mint &agrave; pousser un brait et s'fit: Oh! ma pouore t&ecirc;te s'en va en sauter!<br/>
<br/>
Ch'n'est pon avec ce qu'il y a dedans, que je l'y dis, mais couomme il n'prenait pon avis &agrave; m&eacute; et &eacute;tait blianc couomme une chiquette je m'd&eacute;cidi d'aller trouver l'boss pouor saver s'il fallait faithe v'nir le vet.<br/>
<br/>
L'boss &eacute;tait &agrave; fumer une grosse cigare, ieun qu'il avait ieut de douonner pour Nou&eacute; pour seur, car ch'n'est pon ly qui voudrait en acater avec ses sous. J'ly raconti dans tchi triste &eacute;tat s'trouvait l'Sieur Caouain et savous chein qu'y me r&eacute;ponni? J'sis bein aise d'apprendre qu'il est malade, car n'v'la qui l'y apprendra &agrave; mettre un p'tit pus d'ieaue.<br/>
<br/>
<i><a href="gwdec.html">Caouain</a></i><br/>
<i>31/12/1932</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>

<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="fatherchristmas.html">L&eacute; Caouain et Father Christmas</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>
<li><a href="gdfcomplyiments.html">Comply&icirc;ments d'la saison!</a><p>
<li><a href="gdfcomplyiments1968.html">Les comply&icirc;ments d'la saison</a><p>

<li><a href="gdfnoue1948.html">Les d'vis du Bouan'homme George</a><p>
<li><a href="gdftruncer.html">&Agrave; forche d'truncer, Nou&eacute; veint et s'en va!</a><p>
<li><a href="gdfnoue1971.html">Nou&eacute;</a><p>
<li><a href="gdfnoue1974.html">Bouan Nou&eacute;!</a><p>
<li><a href="gdfnouvelan1947.html">Les d'vis du Bouan'homme George</a><p>
<li><a href="gdfsouhaits.html">Souhaits d'nouvelle ann&eacute;e</a><p>
<li><a href="gdfnoue1976.html">Nou&eacute;</a><p>
<li><a href="gdfnoue1947.html">Les d'vis du Bouan'homme George</a><p>
<li><a href="noue/gdfnoue3.html">Les d'vis du Bouan'homme George</a><p>
<li><a href="gdfnoue1970.html">Nou&eacute;</a><p>
<li><a href="gdfnoue.html">Nou&eacute;</a><p>
<li><a href="gdfreunminnant2.html">En reunminnant</a><p>
<li><a href="noue/gdfnoue4.html">Nou&eacute;</a><p>


<li><a href="pmchristmas1948.html">Christmas at Portinfer</a><p>
<li><a href="pmnoue1953.html">L&eacute; Jour d&eacute; Nou&euml;</a><p>
<li><a href="pmnoue1953a.html">Un Bouon Nou&euml;</a><p>
<li><a href="pmchristmas1946.html">An Invitation for Christmas</a><p>
<li><a href="pmfriends.html">Ph'lip and Merrienne find some friends</a><p>
<li><a href="pmnoue1957.html">Ch'est Nou&eacute;</a><p>

<li><a href="samuelnoue1913.html">La g&acirc;zette vos souhait' un bouan Nou&eacute;</a><p>
  <li><a href="noueeurope.html">Notr' Nou&eacute; &agrave; l'Europe</a><p>
  <li><a href="pmnoue.html">Nou&euml; et la Merrienne</a><p>
<li><a href="noue/romeril.html">Romeril</a><p>
<li><a href="painnoue1913.html">Greeting from our Happy Family</a><p>
<li><a href="painfestivities.html">Moralisings on the Seasons Festivities</a><p>

<li><a href="painchristmas.html">Christmas Eve Adventures</a><p>

<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaen1938.html">Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</a><p>
<li><a href="lettrejerriaise24.html">La Lettre J&egrave;rriaise</a><p>
<li><a href="samdidnoue.html">Le Sam'di d'Nou&eacute;</a><p>
<li><a href="farcednoue.html">La farce d'Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouainnoue1932.html by HTTrack Website Copier/3.x [XR&CO'2014], Tue, 15 Jul 2025 13:54:47 GMT -->
</HTML>

