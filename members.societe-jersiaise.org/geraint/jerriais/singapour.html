<HTML>

<!-- Mirrored from members.societe-jersiaise.org/geraint/jerriais/singapour.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
<HEAD>
<TITLE>Singapour</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Singapour</h2></font></center><p><br>
<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>
'Tu m'disais y'a tchique temps' s'fit l'Ph'lip Desclios l'aut' jour, que quand tu 'tais &agrave; Singapour ty n't'accordais pas trop avec nos militaithes l&agrave;-bas. Coumment qu'v'la tchi s'arrivit ?'<br>
<br>
'En principe,' j'lis dis, 'j'n'ai rein countre les militaithes et d'habitude j'm'accorde bein avec ieux. Mais dans mon temps la Grande Br&eacute;tagne 'tait membre du trait&eacute; militaithe de l'Asie du Sud, et Singapour 'tait cou&ocirc;su d'nos Amiraux, G&eacute;n&eacute;raux et Mar&ecirc;chaux d'l'Air, et ch'tait partie d'ma t&acirc;che de les garder dans lus pi&egrave;che, pas qu'i's'coumportaient mal - bein au countraithe - i' 'taient tous hoummes des pus respectables, mais y'en avait tchiques euns tchi sembliaient penser que c'tait ieux qui gouvernaient Singapour, et j'eus &agrave; lus faithe &agrave; saver que y'avait l&agrave; eun gouvern&eacute;ment civil et &icirc;ndependent, qu' Singapour ne nos appartenait pus et qu'nos militaithes 'taient l&agrave; seulement par l'accord du gouvern&eacute;ment civil l&agrave;-bas.<br>
<br>
Y'avait surtout eun Coummandant en Chef qui, quand i' veint m'payi sa visite officielle, me dit brusqu&eacute;ment que j'prenais pus d'garde au souai-disant gouvern&eacute;ment d'Singapour qu'a li, qui 'tait vraiment l'Gouverneux. Tu p&acirc;les, mon Ph'lip, que j'l'engeulis!'<br>
<br>
'J'sais bein' s'fit Ph'lip, 'que quand i' faut rabattre les gens tu sais coumment t'y prendre, mais quandm&ecirc;me ch&eacute; n'd'vait pas &ecirc;tre trop pliaisant d'aver &agrave; engeuler eun militaithe de son rang. Coumment qu'i'print ch'na?'<br>
<br>
'Ah, mon gar&ccedil;oun' j'lis dis, 't'&eacute;thais deu vaie le p&egrave;vre lis mounter au nez! I'm'atchus&icirc;t d'l'aver insult&eacute;. Mais j'lis dis de n'pas &ecirc;t' si b&ecirc;te, que ch'tait me, coumme Haut Coummissaire, qui 'tait chef de touas les Britanniques &agrave; Singapour, civils ou militaithes, et qu'si i' countinuait a's'coumporter coumme eun idiot j'm'en allais faithe de sorte &agrave; Loundres qu'i' f&ucirc;sse m&icirc;nt &agrave; la porte et d&ecirc;missiounn&eacute;.<br>
<br>
I's'en fut en grand'col&egrave;the, mais quand i'veint &agrave; y penser il ercounnaissit que je n'tais pas &agrave; m'vanter, et i'n me dounnit pus d'embarras.<br>
<br>
M&ecirc;me quand les militaithes voulaient faithe tchique chose qu'&eacute;thait peu emb&ecirc;ter les gens d'Singapour, par exemplye &eacute;rmouer partie d'lus forches d'eun empi&egrave;chement &agrave; eun autre, qu'&eacute;thait d&ecirc;pliachi l'traffi' poui la p&ucirc;spart d'eun jour, i' m' t&eacute;l&eacute;phonait me d'mander permissioun, et si je n'savais pas si v'l&agrave; t'ch'&eacute;tait embarrass&eacute; les locaux chu jour l&agrave;, j'allais vaie Lee Kuan Yew, le Preumi Ministre, li d'mander si ch'tait counv'nablye ou si ils avaient tchique chose de sp&eacute;cial chu jour-l&agrave;, par exemplye l'ar&#173;riv&eacute;e ou l'd&ecirc;part d'eun visiteur important, et qu'i'm'disait qu'en effet ch'n'tait, pas counv'nablye pour ieux, j'disais au Coumman&#173;dant en Chef de changi l'jour de son projet, et d'pis chu temps-l&agrave; i'n'arrangeait rein sans me d'mander d'avanche.<br>
<br>
Et le v'l&agrave;, mon Ph'lip, chu grand chef militaire qu'avait c'menchi coumme men ennemin d'veint men am&icirc;n, et j'nos accordaimes coumme deux clioches'.<br>
<br>
'J'sais bein,' s'fit l'Ph'lip, 'que t'as tr&eacute;jous ieu la t&ecirc;te duthe, mais je m'doute si tchiqu'eun d'aut' dans ta positioun &eacute;thait peu traiter les grands militaithes coumme tu l'fis.'<br>
<br>
'Bah, bah', j'lis dis, 'ch'tait ma t&acirc;che et j'la fis. Si nou'prend ses gages i' faut faithe son d'v&eacute;. Ch'tait pour faithe mon d'v&eacute; que j'tais payi'.<br>
<br>
'Eh bein', dit Ph'lip en se l'vant, 'i' faut qu'j'aille faithe mon d'v&eacute; &eacute;tout, mais heureusement j'n'ai pas &agrave; engeuler eun Coummandant en Chef.'<br>
<br>
Y'a des gens qu'ount la vie en rose.<p>
&nbsp;<p>

<i> <a href="delamare.html">Le vi&egrave;r Trin'tais</a> </i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="diplomatique.html">Eun Incident Diplomatique</a><p>
<li><a href="payscauds.html">Les Pays Cauds et les Pays Frais</a><p>
<li><a href="georgebrown.html">George Brown et l'Foreign Office</a><p>
<li><a href="japonadlm.html">Au Japon &egrave;s ann&eacute;es 1930s</a><p>
<li><a href="thailandeadlm.html">En Thailande</a><p>
<li><a href="terroristesadlm.html">L'Ambassadeu et les terroristes</a><p>
<li><a href="gdftou1.html">En fa&icirc;thant l'tou du monde...</a><p>
<li><a href="gdftou2.html">En fa&icirc;thant l'tou du monde...</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/singapour.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
</HTML>
