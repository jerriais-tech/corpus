<HTML>

<!-- Mirrored from members.societe-jersiaise.org/geraint/jerriais/crotin.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>Un Cr&ocirc;tin &agrave; servi d'Cullyi</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Un Cr&ocirc;tin &agrave; servi d'Cullyi</h2></font></center><br>
<CENTER><TABLE><TR><TD>
L'aut' jeu j'tions priy&egrave;s &agrave; dinn&eacute;,<br>
Deux-t-trais d&eacute; nous, siez M&ecirc;t' Denni&eacute;,<br>
Et j'y rest&icirc;m's - ch'n'est pas d&icirc;sant -<br>
Tout' l'arl&eacute;v&egrave;, pour un pass'-temps.<br>
<p>
L&eacute; bouanhoum', tout &acirc;gi qu'i sait,<br>
I-l-est occouo osi enjou&egrave;t<br>
Qu&eacute; du temps qu'i-l-avait tchinz'ans<br>
Qu'i-l-&ecirc;tibotchait les passans !<br>
<p>
Quand j'f&ucirc;me's touos aflieutchis siez li,<br>
"Nos v'lo au grand compi&egrave;t," d&icirc;t-i ; -<br>
"Heum'-ous tous la soupe - apr&egrave;chis,<br>
"Car la v'lo tout' pr&ecirc;t' - tout' dr&eacute;chie."<br>
<p>
J'apr&eacute;chons tous - nos v'l&agrave; asis -<br>
Ch&acirc;tchun s'&ecirc;de &egrave;t fait coum' siez li;<br>
&nbsp;Sinon M&ecirc;t' Matchi, qui sembliait<br>
Qu'en b&eacute;gant d'z-yeux nou s'ras&acirc;siait !<br>
<p>
Mais v'chin chain qui f'rait rir' les cas :<br>
B&egrave;t&ocirc;t, nou-z-entend des ha-has !<br>
M&ecirc;t' Denni&eacute; v'nait d&eacute; d&ecirc;couvri<br>
L'embar&acirc;s du Cou&ocirc;sin Matchi.<br>
<p>
I n'avait pon d'cullyi ! . . . &egrave;t d'vant<br>
Qu'i-l-en d'mand&icirc;s' yunn', tout en riant,<br>
M&ecirc;t' Denni&eacute; s'&ecirc;crie : "Ecoutons !<br>
"Qui n'mang' pas sa soupe est fripon ! . . . . "<br>
<p>
Qu&eacute; fait M&ecirc;t' Matchi, man cou&ocirc;sin ?<br>
- I s'm&egrave;t &agrave; vidghis un cr&ocirc;tin -<br>
Qu'i trouv' tout-pr&egrave;s d&eacute; s'n-aciette -<br>
Et l'stique au but d'sa frouchette !<br>
<p>
Sa soup' 'tait ava d'vant la n&ocirc;tr' . . . .<br>
- Ah ! jeanmais l&eacute; pus dr&ocirc;l' d'ap&ocirc;tr' !<br>
I dit - en mangeant san cr&ocirc;tin :<br>
"Qui n'fait pas coum' mai est cotchin !"<br>

<p>
Pourtant ! j&eacute; n'tais pon si cotchin<br>
Qu&eacute; l'tait M&ecirc;t' Matchi - man cou&ocirc;sin :<br>
Dans m'n-aciett' j&eacute; 'rmins ma cullyi,<br>
Et, li, la sienne, i-l-avalit ! . . . <br>
<p>
<i><a href="jdr.html">J.D.R.</a><br>
St.-H&eacute;y&eacute;, chu 3 D&eacute;c. 1856.<br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tchuisinne.html">La tchu&icirc;sinne en J&egrave;rriais</a><p>
<li><a href="sppais.html">D'la Soupe d&eacute; Pais</a><p>
<li><a href="pouothai.html">La Soupe de Pouothai</a><p>
<li><a href="soupandg.html">La Soupe d'Andgulle</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/crotin.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
