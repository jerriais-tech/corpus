<HTML>
<HEAD>
<TITLE>L'originne d&eacute; nos routes, nos foss&eacute;s et l'brancage</TITLE>
<META  name="keywords" content="Jèrriais, Jersey language, langue jersiaise">
<META  name="description" 
content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>L'originne d&eacute; nos routes, nos foss&eacute;s et l'brancage</h2></font></center><p>
&nbsp;<p>

 L'ann&eacute;e pass&eacute;e j'm'd&eacute;cidi d'&egrave;rch&egrave;rchi l'originne de nos routes, nos foss&eacute;s et l'brancage.<p>

Dans l'seizi&egrave;me si&egrave;cle, J&egrave;rri 'tait eune ile de clios &agrave; l'ouvert et presque pas d'foss&eacute;s. La population tait alentou d&eacute; tchinze mille et la pli&ucirc;part taient f&egrave;rmiers. Vers la f&icirc;n du si&egrave;cle, les fermiers c'mench&icirc;tent &agrave; faithe des p'tites routes pour la circhulation d&eacute; h&egrave;rnais et bestiaux. La raison qu&eacute; nos p'tites routes n'sont pas draites, est qu'lus direction fut determin&eacute;e par les bouaix tchi 'taient bein &ecirc;tablyis au temps qu'les routes f&ucirc;tent faites.<p>

&nbsp;<p>
<CENTER><IMG SRC="brancage2.jpg" WIDTH=200 HEIGHT=226 alt="L&eacute; Brancage"><br>
<FONT SIZE=2><i>La v&icirc;site du brancage &agrave; St. H&eacute;lyi en 2000</i></FONT><p></CENTER>

&nbsp;<p>

Le propri&eacute;taithe 'tait responsablye pour tailli les foss&eacute;s tchi bordaient ses clios et d's'asse&ucirc;ther qu'les routes taient accessibl'ye &egrave;s h&egrave;rnais, pi&egrave;tons et bestiaux. Eune inspection 'tait faite r&eacute;dguli&eacute;thement par des inspecteux &agrave; ch'va, et ch'tait la le c'menchement d'la visite du brancage.<p>

Dans l'entr&eacute;temps, la pli&ucirc;part des propri&eacute;taithes lus sont d&egrave;chergis d'lus responsabilit&eacute;s en mettant eune clause dans lus bailles tchi met le locataithe responsablye pour le brancage.<p>

I'a pas tellement longtemps qu'en J&egrave;rri, n'ou viyait les vaques fitchis dans les clios.<p>

J'avais tr&egrave;jous penser que ch'tait pour contr&ocirc;ler le patuthage, mais les r'cords montre que comme le brancage, l'originne veint du seizi&egrave;me si&egrave;cle &eacute;tout.<p>

D'vant la construction des foss&eacute;s, les f&egrave;rmi&egrave;rs fitchaient lus vaques, et m&ecirc;me les couochons et les br&eacute;bis pour prot&eacute;gi les r&eacute;coltes duthant la saison d&eacute; crututhe. Un coup les r&eacute;coltes ram&acirc;ssaient, les bestiaux allaient &agrave; banon jusqu'au 'rnouv&eacute; quand les clios 'taient rens'menchis.<p>

&nbsp;<p>

<i> Percy L'Masuthi </i><p>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>

<li><a href="brancage.html">L&eacute; Brancage</a><p>
<li><a href="brancage3.html">L&eacute; Caouain et l'brancage</a><p>
<li><a href="pmbranchage.html">Les V&icirc;sites du Branchage</a><p>
<li><a href="gdfvisite.html">La Visite Rouoyale</a><p>
<li><a href="visite2k.html">La V&icirc;site Rouoyale &agrave; St. H&eacute;lyi en 2000</a><p>
<li><a href="sente.html">La Veue d'la Sente!</a><p>
<li><a href="transport.html">L&eacute; transport</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
