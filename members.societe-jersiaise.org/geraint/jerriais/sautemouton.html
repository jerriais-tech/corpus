<HTML>

<!-- Mirrored from members.societe-jersiaise.org/geraint/jerriais/sautemouton.html by HTTrack Website Copier/3.x [XR&CO'2014], Tue, 15 Jul 2025 13:55:51 GMT -->
<HEAD>
<TITLE>L&eacute; Jeu d&eacute; Saute-Mouton</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; Jeu d&eacute; Saute-Mouton</h2></font></center><p><br>
&nbsp;<p>
<br>
<I>Un r'cit du jeu comme il 'tait jou&eacute; &agrave; lEcole Wesleyenne d&eacute; St. Ou&euml;n quand j'tais mousse 'l'y'a souaixante ans.<br>
</I><br>
L&eacute; jeu est appel&eacute; &quot;Saute-mouton&quot; viyant qu'la ma&icirc;ntchi des joueurs jouent auve l&eacute; dos ba&icirc;ssi comme des moutons, et qu'l'aut' ma&icirc;ntchi lus sautent sus l'dos.<br>
<br>
Un c&ocirc;t&eacute; est appel&eacute; &quot;Les Moutons&quot; et l'aut' c&ocirc;t&eacute; &quot;Les Sauteurs&quot;. Ch&icirc;nq joueurs d&eacute; ch&acirc;que c&ocirc;t&eacute; est l'miyeu nombre, ouaithe qu&eacute; j'en ai veu pus, mais viyant tch'i' faut que l'preunmi&eacute; sauteux &ecirc;prouve &agrave; sauter par-dessus touos les dos en d'vant d'li, ch&icirc;nq est l'nombre id&eacute;al.<br>
<br>
Deux des grands gar&ccedil;ons choua&icirc;sissent ch&acirc;tchun lus c&ocirc;t&eacute;. I' pattent pour d&eacute;cider l&eacute;tch&eacute; tch'&eacute;tha l'preunmi&eacute; chouaix, et pis i' font lus chouaix iun &agrave; la fais jusqu'&agrave; qu'ch&acirc;que c&ocirc;t&eacute; ait ses ch&icirc;nq joueurs ou aut' nombre d&eacute;cid&eacute; entre ieux.<br>
<br>
La pr&eacute;chaine chose est d'patter accouothe eune fais pouor d&eacute;cider l&eacute;tch&eacute; des deux c&ocirc;t&eacute;s tchi s'en va &ecirc;t' les moutons pouor qu&eacute;menchi. L&eacute; c&ocirc;t&eacute; g&acirc;ngnant choua&icirc;sit tr&eacute;jous d'&ecirc;t' l&eacute; c&ocirc;t&eacute; sautant.<br>
<br>
L&eacute; pus grand et l'pus fort des moutons est chouaisi pouor &ecirc;t' l&eacute; &#147;Pilyi&quot; d'san c&ocirc;t&eacute;. I' s'met d'but et s'cramponne du mus tch'i' peut &agrave; la muth&acirc;le, au f&ocirc;ss&eacute;, b&acirc;tisse ou objet chouaisi d'un bord d&eacute; l'empliaichement du jeu. L&eacute; deuxi&egrave;me s&eacute; baisse l&eacute; dos et met sa t&ecirc;te &agrave; la hauteu du dri&eacute;the du Pilyi et gaffe l&eacute; bas d'sa c&acirc;saque ou corset d'oeuvre atout ses mains, eune main &agrave; ch&acirc;que c&ocirc;t&eacute; d'sa t&ecirc;te. D'la m&ecirc;me mani&eacute;the, chatchun des trais aut' moutons s'cramponne &agrave;</font><font face="Arial"> </font><font face="Times New Roman">la casaque ou &egrave;s habits du chein en d'vant d'li, t&ecirc;te &agrave; san dri&eacute;the.<br>
<br>
Eune fais touos les moutons en pliaiche, les sauteurs s&eacute; rangent &agrave; eune douzaine d&eacute; marches en l&icirc;ngne dri&eacute;the ieux. L&eacute; pus grand s'met &agrave; drouaite d&eacute; la l&icirc;ngne pouor sauter l'preunmyi, viyant tch'i' faut tch'il &ecirc;prouve &agrave; sauter par-dessus touos les dos en d'vant d'li jusqu'au Pilyi pouor donner du run &egrave;s cheins tchi sautent souotre li.<br>
<br>
L&eacute;s sauteurs lus avolent et sautent sus l'dos des moutons, ch&acirc;tchun <I>&agrave; </I>san tou, iun aupr&egrave;s l'autre, et lus cramponnent du mus tch'i' peuvent, l&eacute; preunmyi au Pilyi et ch&acirc;tchun d's autres au dos du chein l'avant &agrave; li - s&eacute;non l'drein. I' faut qu&eacute; ch't'il&agrave; saute comme touos l's aut' et, i' peut s'cramponner ou s'attraper au dos du chein l'avant &agrave; li en sautant, mais seulement pouor un moment pouor s&eacute; balanchi. I' n'peut pon continnuer &agrave; s&eacute; t'n&icirc;n bouan viyant qu&eacute;, pouor que les sauteurs g&acirc;ngnent, i' faut tchi' cliape ses mains en l'air trais fais d'siette en criyant : &#147;Ieune, deux, trais - les moutons sont saut&eacute;s!&#148; S'i' drisse hors d&eacute; d'ssus l'dos du mouton en criyant ch'la, les sauteurs ont p&egrave;rdu et changent d&eacute; pliaiche auve les moutons. Si les sauteurs l'avant &agrave; li n'li' ont pon la&icirc;ssi assez d'run pouor sauter et s'balanchi longtemps assez pour crier &quot;Ieune, deux, trais - les moutons sont saut&eacute;s&#148; en cliapant les mains en l'air trais fais, les sauteurs ont p&egrave;rdu &eacute;tout.<br>
<br>
Si touos les sauteurs peuvent rester en pliaiche sus l'dos des moutons sans tchulbuter ou mett' pid &agrave; terre jusqu'au moment qu'l&eacute; drein ait annonc&eacute; qu'les moutons sont saut&eacute;s, il' ont g&acirc;ngni. I' r'd&eacute;valent et lus rangent pouor l&eacute; pr&eacute;chain saut, et les moutons restent en pliaiche.<br>
<br>
Si iun ou pus des sauteurs tchulbutent en sautant ou d'vant qu&eacute; touos l's aut' aient saut&eacute;, ou qu'iun ou pus des sauteurs mettent pid &agrave; terre aupr&egrave;s aver saut&eacute; et d'vant ou&iuml; l'annonce qu&eacute; les moutons sont saut&eacute;s, les sauteurs ont p&egrave;rdu et i' faut tch'i' changent d&eacute; pliaiche auve les moutons.<br>
<br>
Si les moutons, individuellement ou collectivement, n&eacute; peuvent pon supporter l'paids des sauteurs et tch'i' s'&ecirc;croulent quand l'saut est en allant, il' ont p&egrave;rdu et l&eacute; jeu &egrave;rqu&eacute;menche et i' continnuent &agrave; &ecirc;t' moutons. Il' ont p&egrave;rdu, &eacute;tout, si autchun d'ieux p&egrave;rd sa gaffe des habits du chein d'vant li ou s'laisse &ecirc;t' s'path&eacute; d'li quand l'sauteux li tchait sus l'dos, l'co ou la t&ecirc;te, et l&eacute; jeu &egrave;rqu&eacute;menche et i' continnuent &agrave; &ecirc;t' moutons.<br>
<br>
L&eacute; jeu d&eacute; Saute-mouton est rude. I' n'tait pon trop populaithe parmi les pathents viyant qu&eacute; v'l&agrave; tchi d&ecirc;chithait l's habits. Quand un mousse 'tait &quot;Mouton&quot;, l&eacute; bas d'sa c&acirc;saque 'tait souvent trilyi ou m&ecirc;me en chiques. S'il avait un corset d'oeuvre - et 'l'y'en avait gentiment viyant qu'les femmes ouvraient hardi dans chu temps-l&agrave; - 'l'y'avait des chances qu&eacute; l'dri&eacute;the du corset n&eacute; duth&icirc;sse pon longtemps. L&eacute; mouton gaffait ch'la &agrave; la pouongnie pouor s&eacute; tn&icirc;n bouan quand l'sauteux l&icirc; tchiyait sus l'dos ou sus l'co ou la t&ecirc;te, et v'l&agrave; tchi donnait eune raide s&eacute;cousse &agrave; la pouongnie d'laine!<br>
<br>
'L'y'avait l'dangi, &eacute;tout, d&eacute; d&ecirc;slotchi l's &ecirc;paules ou l'fi du dos du &#147;Mouton&quot; ou d'l&icirc; vilanner les mains ou l'dri&eacute;the d'la t&ecirc;te par l&eacute; paids du sauteux et l'&ecirc;toffe gr&ocirc;ssi&eacute;the d&eacute; ses habits. Mais i' faut penser qu'la Providence prot&egrave;ge les mousses, car j'n'ai janmais veu p&egrave;rsonne subithe grand ma en jouant &agrave; Saute-mouton!<br>
<br>
<br>
<I><a href="lefeuvre.html">George F. Le Feuvre</a><br>
1960</I><p>
<br>
<br>
<I>Note d&eacute; FLM</I>: Ouaithe qu&eacute; l'jeu fusse connu &agrave; St. Ou et par ailleurs comme &quot;Saute-mouton&quot;, du c&ocirc;t&eacute; d'la Ville nou l'app'lait &quot;Solimatoo&quot;, chennech&icirc;n &eacute;tant l'anglia&icirc;ch&icirc;n d&eacute; chein qu' l&eacute; drein sauteux criait en cliapant ses mains. Quand il avait saut&eacute; i' cliapait ses mains trais fais en criant &quot;Sale est man tchu!&quot; Ch'la ch'tait &ecirc;videmment eune cou&ocirc;teunme des &ecirc;coles des alentours d&eacute; la Ville et d&eacute; tchitch'eunes d&eacute; l'&Ecirc;st; mais c&egrave;rtains anciens d'l'&Ecirc;st nouos ont pouortant dit tch'i' n'avaient jamnais ou&iuml; p&acirc;ler d'chenna. V'l&agrave; tchi n'pathait pon aver 't&eacute; connu dans l'Ou&ecirc;st ; nou criait, comme l&eacute; dit l'Sieur L&eacute; Feuvre, &#147;Ieune, deux, trais - les moutons sont saut&eacute;s!&#148;<br>
<br>

&nbsp;<p>
&nbsp;<p>

<FONT SIZE=2>
<i>Viyiz</i>:<p>
<ul>
<li><a href="jeux.html">Les jeux J&egrave;rriais du temps p&acirc;ss&eacute;</a><p>
<li><a href="gammvoc.html">Des gammes</a><p>
<li><a href="choule.html">La Choule</a><p>
<li><a href="doque.html">Jouer &agrave; doque</a><p>
<li><a href="barres.html">L&eacute; Jeu des Barres</a><p>
<li><A HREF="haln.html">Haler &egrave;s noeuds</A><p>
<li><a href="tireli.html">L&eacute; Jeu du Tireli</a><p>
<li><a href="gdfjeux.html">Jeux du temps jadis</a><p>
<li><a href="football.html">L&eacute; football</a><p>
<li><a href="sautez.html">&quot;Sautez, donc, gar&ccedil;ons et fillettes!&quot;</a><p>

<li><a href="papi.html">L&eacute; rotchi, l&eacute; papi et les ch&icirc;sieaux</a> - Stone, paper, scissors<p>
<li><A HREF="escollyi.html">Les pouchettes d'un escollyi</A><p>

</ul>
</FONT><p>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/sautemouton.html by HTTrack Website Copier/3.x [XR&CO'2014], Tue, 15 Jul 2025 13:55:51 GMT -->
</HTML>
