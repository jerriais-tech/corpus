<HTML>

<!-- Mirrored from members.societe-jersiaise.org/geraint/jerriais/gdfspasse.html by HTTrack Website Copier/3.x [XR&CO'2014], Tue, 15 Jul 2025 14:00:15 GMT -->
<HEAD>
<TITLE>Tch'est tchi s'p&acirc;sse en J&egrave;rri?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tch'est tchi s'p&acirc;sse en J&egrave;rri?</h2></font></center><p>

<i> Ottawa,</i> <br/>
<i> Ontario,</i> <br/>
<i> Canada</i> <br/>
<i> Le 21 d'avri, 1979</i> <br/>
<br/>
 Moussieu l'R&eacute;dacteu, <br/>
<br/>
 La g&acirc;zette du preunmyi d'mar veint d'arriver. En r'gardant les d&eacute;c&egrave;s, j'vai qu&eacute; Moussieu l'R&eacute;v&eacute;rend John dDodds, d&eacute; la Chapelle Wesleyenne, n'est pus. J'veurs expr&icirc;nmer mes r'grets et condol&eacute;ances &agrave; Mde. Dodds. Un charmant moussieu, l'R&eacute;v&eacute;rend Dodds. J'les rencontris, li et sa danme, siez l'Sieur Le Bro, &egrave;s Potithons &agrave; Ste. Mathie, et j'ai tr&eacute;jous r't&icirc;ns un bouan souv'n&icirc;n d'lus expressions d'bouanne av'nue, pr&icirc;ncipalement comme j'tais un &ecirc;trangi. J'sis seux qu&eacute; l'tr&eacute;pas d'Moussieu Dodds est eune s&eacute;thieuse p&egrave;rte pour les congr&eacute;g&acirc;tions M&eacute;thodistes Wesleyennes. <br/>
<br/>
 Eune &icirc;nt&eacute;r&ecirc;sante g&acirc;zette, la cheinne du preunmyi d'mar. &Agrave; c'menchi, j'vai qu&eacute; sus treize annonces d&eacute; naissances i' n'y'a pon un seul vi&egrave;r nom J&egrave;rriais, et i' n'y'a pon un nom J&egrave;rriais dans les huits p&egrave;rsonnes des quat' engagements annonc&eacute;s. N&eacute; v'l&agrave; acouo eune aut' preuve qu&eacute; les J&egrave;rriais dispatha&icirc;ssent &agrave; grands pas dans l'&Icirc;le. <br/>
<br/>
 J'vai, &eacute;tout, qu&eacute; les gr&ocirc;sses t&ecirc;tes d&eacute; conm&egrave;rce sont d'avis qu&eacute; ch'n'est pon logique d'&ecirc;tablyi des p&egrave;rm&icirc;ns d'travailli. J'avais pourtant pens&eacute; qu&eacute; v'l&agrave; tch'&eacute;thait emp&ecirc;chi las popul&acirc;tion d&eacute; continnuer &agrave; augmenter, mais i' faut qu&eacute; j'&egrave;rconna&icirc;sse qu&eacute; j&eacute; n'sis pon &agrave; m&ecirc;me d'en jugi comme i' faut, n'&eacute;tant pon sus les lieux. <br/>
<br/>
 L'articl'ye du Greffyi Dorey tchi nouos dit comment qu'l&eacute; Jury d'Assises est constitu&eacute; est mangnifique. L&eacute; proc&eacute;d&eacute; est hardi bein explyitchi, et j'sis d'avis, comme l'est Moussieu Dorey qu'un Jury d'v&icirc;ngt-quat' p&egrave;rsonnes vaut mus qu'iun d'douze. V'l&agrave; tchi ram&eacute;mouaithe l&eacute; temps qu&eacute; j'tais Commis Vicomtre, justement d'vant la grand' dg&egrave;rre d&eacute; 1914-18. Ch'tait Moussieu d'Roz&eacute;, Reginald Ra&ouml;ul Lempri&eacute;the, Ecuier, tch'&eacute;tait Vicomte dans l'temps. J'&ecirc;crivais les billes d'avertissement pour les p&egrave;rsonnes choua&icirc;sies pour constituer l'Jury, et ch'tait l'Vicomte et m&eacute; tch'allaient les &quot;s&egrave;rvi&quot; &agrave; ch&acirc;que p&egrave;rsonne &agrave; domicile un mio partout dans les p&acirc;raisses. <br/>
<br/>
 Moussieu Lempri&eacute;the avait un moto d'fabrique Renault &agrave; deux pliaiches &agrave; l'ouv&egrave;rt, atout eune capote en taile, couleu d'kaki, tchi s&eacute; t'nait en pliaiche atout des ribans d'tchui (comme des brides) qu&eacute; nou houtchait dans des bliouques expr&egrave;s &egrave;s c&ocirc;t&eacute;s du tch&egrave;rpent du moto quand fallait s'abriter en cas d'vent ou d'plyie. Moussieu Lempri&eacute;the cachait l'moto bouan rond dans les routes d&eacute; campangne, et j'aimais hardi aller auve li. (Sans doute, Moussie d'Roz&eacute; avait un pus grand moto au Mangni que sa Danme cachait lyi-m&ecirc;me.) <br/>
<br/>
 J&eacute; d'scendais d'livrer (nou disait &quot;s&egrave;rvi&quot;) la bille &agrave; domicile. I' fallait s'faithe seux d&eacute; la s&egrave;rvi &agrave; la p&egrave;rsonne av&egrave;rtie pour qu'ou n'e&ucirc;sse pon d'estchuse pour n&eacute; pas s'pr&eacute;senter en Cour d'Assise en temps et lieu l&eacute; jour voulu. Oulle 'tait arr&ecirc;t&eacute;e et m&icirc;nse &agrave; l'amende s'ou n's&eacute; pr&eacute;sentait pon. L&eacute; Vicomte Lempri&eacute;the, un charmant et dist&icirc;ndgi moussieu, feunmait des cigarettes &quot;State Express&quot; et il en avait tr&eacute;jous ieune au b&eacute; en cachant l'moto. <br/>
<br/>
 L'articl'ye sus les fieux d'J&egrave;rri par Madanme Joan Stevens, FSA, vaut la peine d&eacute; li&eacute;the. Ch'est un mangnifique r&eacute;sum&eacute; d'un sujet tchi dait aver d'l'&icirc;nt&eacute;th&ecirc;t pour touos les J&egrave;rriais, et j&eacute; n'connais pon autcheune p&egrave;rsonne tchi peut en faithe eune miyeu &quot;conf&eacute;rence&quot; aussi bein comme Madanme Stevens. <br/>
<br/>
 Eune chose tchi m'a fait hardi d'plia&icirc;si est d'li&eacute;the qu&eacute; la langue Fran&ccedil;aise v&icirc;nt sus l'tapis dans L's &Ecirc;tats l'aut' jour, et qu'au mains quat' membres, les M&ecirc;ssieux Pierre Horsfall, Reg. Jeune et Edgar Betchet et Moussieu l'Bailli li-m&ecirc;me, pr&icirc;ndrent la pathole. Est-ch'qu&eacute; ch'n'est pon r'm&egrave;rquabl'ye qu&eacute; y'a si p'tit d'membres d&eacute; nouot' Chambre L&eacute;gislative tchi peuvent faithe un discours en langue Fran&ccedil;aise? Absolument i' dait y'en aver pus d'quatre? J'ai tr&eacute;jous ou&iuml; qu&eacute; l'Juge Francis Vibert Le Feuvre, d&eacute; m&eacute;mouaithe respect&eacute;e, fut iun des dreins, si pas l'drein, &agrave; pr&eacute;senter un projet d&eacute; louai en Fran&ccedil;ais; ch'est en tchi ch'n'est pon au jour d'aniet qu&eacute; la langue Fran&ccedil;aise, officielle aut'fais, en p&egrave;rd dans L's &Ecirc;tats. <br/>
<br/>
 J'tais qu&acirc;si surpr&icirc;ns d'vaie qu'les membres su S&#375;node d&eacute; l'&Eacute;glyise en J&egrave;rri patha&icirc;ssent satisfaits qu&eacute; l'nombre d'Minnistres s'en va &ecirc;t' r&ecirc;duit d&eacute; v&icirc;ngt &agrave; dgiex-sept. N&eacute; v'l&agrave; chein qu'j'en avons par aver &agrave; aller en Angli&eacute;t&egrave;rre pour des Minnistres. N'est-i' pon temps d&eacute; nouos r'mett' dans l'Dioc&egrave;se d&eacute; Coutances! Mais, quand j'y pense, i' sont &agrave; court d&eacute; pr&ecirc;tres en Nouormandie &eacute;tout. Eune miyeu solution es'sait d'&ecirc;tablyi un Dioc&egrave;se des &Icirc;les d&eacute; la Manche et d'&ecirc;l'ver nouos &ecirc;fants &agrave; aller &agrave; l'&Ecirc;cole du D&icirc;nmanche et &agrave; l'&Ecirc;glyise pour lus donner l'go&ucirc;t d'la pr&ecirc;trise. D&eacute; m&ecirc;me, nou pou&ocirc;rrait s'gouv&egrave;rner s&eacute;-m&ecirc;me et garder l'&Ecirc;glyise en allant. <br/>
<br/>
 J'n'aime pon vaie nouos mangni&egrave;rs &agrave; vendre dans la g&acirc;zette. Ch'n'est pon des J&egrave;rriais tchi l's acatent. N&eacute; v'l&agrave; l'chein d'V&icirc;nchelez d&eacute; Haut tchi s'en va changi d'main acouo eune fais. O&ugrave;'est tch'est l'temps qu&eacute; des bouans vi&egrave;rs noms comme d&eacute; Carteret, Malet, Lempri&eacute;the, L&eacute; Cornu, etc., ornaient nouos seigne&ucirc;thies et mangni&egrave;rs? <br/>
<br/>
<i><a href="lefeuvre.html">George d'La Forge</a></i> <br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfceux.html">&Agrave; tous ceux qui...</a><p>
<li><a href="gdfpigeons.html">Progr&egrave;s, pigeons et avocats</a><p>
<li><a href="gdfmefaits.html">M&ecirc;faits et finnances</a><p>
<li><a href="gdfstgeorges.html">L'&eacute;glyise d&eacute; St. Georges</a><p>
<li><a href="gdfthee.html">L&eacute; Th&eacute;e d&eacute; l'&Eacute;glyise</a><p>
<li><a href="gdfecc.html">Affaithes eccl&eacute;siastiques</a><p>
<li><a href="gdfwesleyenne.html">Eune r&eacute;chinne Wesleyenne!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfspasse.html by HTTrack Website Copier/3.x [XR&CO'2014], Tue, 15 Jul 2025 14:00:15 GMT -->
</HTML>

