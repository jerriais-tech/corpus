<html>

<!-- Mirrored from members.societe-jersiaise.org/geraint/jerriais/jaime.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<head>
<title>J'Aime</title>
<META  name="keywords" content="JÃ¨rriais, Jersey language, langue jersiaise">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>J'Aime</h2></font></center><p>
<CENTER><TABLE><TR><TD>
J'aime &agrave; respirer l'haleine<br>
Du jeon, dont i' sont dor&egrave;s,<br>
Au r'nouv&eacute; quand je m'prom&egrave;ne<br>
Dans les c&ocirc;tis parfum&egrave;s.<br>
<p>
J'aime &agrave; v&eacute;e la m&eacute; trembllante<br>
Toute bllue souos un biau <a href="sole.html">sol&egrave;i</a>;<br>
Et la <a href="leune2.html">lune</a> fine erlisante<br>
S'y mirer quand i' fait gni&egrave;t.<br>
<p>
J'aime &agrave; v&eacute;e dans un gardin<br>
Des flleurs de toutes couleurs:<br>
Et le <a href="ser_pl.html">ser</a> et le matin<br>
A sentir lus bouann's odeurs.<br>
<p>
J'aime &agrave; oui dans nos vallons<br>
Le bouoillon'ment des russiaux;<br>
Et les cris et les chansons<br>
Des criquets et des <a href="ouaise.html">ouaisiaux</a>.<br>
<p>
J'aime &agrave; v&eacute;e &agrave; <a href="stjean2.html">la St.-Jean</a><br>
Dans les foss&eacute;s l'verpeu r'lire;<br>
Et &agrave; <a href="nouevoc.html">Nou&eacute;</a> je trouve bein bouan<br>
De bere, de s'cauffer et d'rire.<br>
<p>
J'aime &agrave; v&eacute;e les <a href="cielvoc.html">c'mins d' St.-Jacques</a><br>
Et les &ecirc;t&eacute;les p&eacute;tilli;<br>
Et les brebis et les <a href="vaque.html">vaques</a><br>
Ruminer &agrave; lus la&icirc;si.<br>
<p>
J'aime &agrave; v&eacute;e de p'tits bicheaux<br>
Jouer ensemblle autou d'lus m&egrave;re.<br>
Et de p'tits cats et d's agneaux,<br>
Faire des tours &agrave; lus magn&egrave;re.<br>
<p>
J'aime a v&eacute;e la calinette<br>
Et les <a href="bouaisvoc.html">bouais</a> couv-er'ts de fiell';<br>
Et &agrave; oui chanter l'<a href="alouette.html">alouette</a><br>
Volant entre terre et ciell.<br>
<p>
J'aime bein &agrave; oui le twi-twi,<br>
Et &agrave; v&eacute;e voler l's h&eacute;rondes;<br>
Les ains cherchant pour du mi,<br>
Les bibets faisant lus rondes.<br>
<p>
J'aime &agrave; v&eacute;e de grands camps d'fain<br>
S'couochi souos l'bras des faucheurs,<br>
Et des camps de biau jaune grain<br>
Guerb&egrave;s par les avouoteurs.<br>
<p>
J'aime &agrave; v&eacute;e les papillons<br>
Voltilli de flleurs en flleurs;<br>
Et une bande de jeunes gar&ccedil;ons<br>
En marche atou des couleurs.<br>
<p>
J'aime &agrave; oui chanter la grive<br>
Juquie tout haut sus un bouais;<br>
Et &agrave; v&egrave;e un biau navire<br>
Filant d'vant un vent bein frais.<br>
<p>
J'aime bein une poule &agrave; pouochins,<br>
Une cannotte atou ses p'tits;<br>
Et &agrave; v&eacute;e couore les lapins<br>
A bannon dans les c&ocirc;tis.<br>
<p>
J'aime &agrave; oui un bouan sermon<br>
Qu'est des deux pus court que long,<br>
Qui donne un p'tit d'r&ecirc;villon,<br>
Et qu'a des &ecirc;pices au fond.<br>
<p>
J'aime &agrave; v&eacute;e un ouvriyi<br>
Qui semblle jouer en travas,<br>
Machon, causeux, querpenqui,<br>
Couvreux, forgeux, homme de bras,<br>
<p>
J'aime grouaisilles et gradilles,<br>
Verjus meux de toute couleur;<br>
Jannes femmes et jannes filles<br>
Qui se montrent d'bouanne humeur.<br>
<p>
J'aime &agrave; v&eacute;e un janne gar&ccedil;on<br>
Prompt et hardi comme un page:<br>
Une fille comme rose en bouton<br>
Belle, bouanne, avnante et sage.<br>
<p>
J'aime le <a href="podin.html">podin &agrave; Nou&eacute;</a>,<br>
Et au <a href="mardi.html">Mardi-gras</a> des <a href="crepes_jerriaises.html">cr&ecirc;pes</a>;<br>
A <a href="paques.html">P&acirc;ques</a> i m' faut du <a href="simnel.html">simn&eacute;</a>;<br>
J'aime &agrave; f&ecirc;ter toutes les f&ecirc;tes.<br>
<p>
J'aime &agrave; v&eacute;e tout &agrave; l'entou<br>
De grands <a href="pommiers.html">pommiers</a> chergis d'pommes;<br>
J'aime bein &agrave; sentir etou<br>
Le <a href="cidre2.html">cidre</a> quand nou l'entonne.<br>
<p>
J'aime &agrave; v&eacute;e l's aviers danser<br>
Et jouer &agrave; toute sortes d'gamme;<br>
Chanter, rire, couore et sauter,<br>
Enfin avai tout pllein d'fanne.<br>
<p>
J'aime &agrave; v&eacute;e les p'tits r&ecirc;tiaux,<br>
Vermignons et cardronnettes,<br>
Bouvreurs, d'mouaiselles, linots,<br>
M&ecirc;illes, rouoges-gorges, alouettes.<br>
<p>
J'aime &agrave; v&eacute;e une <a href="grand_tchethue.html">grand' qu&eacute;rue</a>,<br>
Halaie par un bouan attlage,<br>
Touanner la terre chein d'sous d'sus<br>
Tout le long d'un biau riage.<br>
<p>
J'aime la pllie quand i fait s&egrave;c;<br>
Quand j'ai s&eacute; j'aime bein &agrave; b&egrave;re;<br>
Parfais j'aime bein le sol&egrave;i,<br>
Et quiq' fais la gni&egrave;t toute n&egrave;re.<br>
<p>
J'aime bein les gens comme i' faut,<br>
Les bouans compagnons &agrave; tablle<br>
Qui l&egrave;vent le coute en haut<br>
Et se moquent du <a href="connetable.html">conn&ecirc;tablle</a>.<br>
<p>
J'aime &agrave; oui un biau paleux,<br>
Savant et prompt &agrave; la r'pllique,<br>
Comme &egrave;tou un bouan chanteux,<br>
Et toute sorte de musique.<br>
<p>
J'aime opr&egrave;s sol&egrave;i couochant,<br>
A m'trouver en compagnie<br>
Auv' ma manche et le bras d'dans<br>
Autou de ma bouanne amie.<br>
<p>
Il y-a bein d'autes choses que j'aime,<br>
Mais s'i fallait tout vouos dire,<br>
Je crains bein que pour ma peine<br>
A mes despens ous n'friez qu'rire.<br>
<p>
&nbsp;<p>
<i><a href="langlois.html">UN ST.-LOUORENCHAIS.</a><br></i>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="jnaimepon.html">J'n'aime pon</A><p>
<li><a href="natuthe.html">Les Bieaut&eacute;s de la Natuthe</a><p>
<li><A HREF="pliein.html">Aupr&egrave;s du Pliein</A><p>

<li><a href="bouaissie.html">Ma p'tite boua&icirc;s'sie</a><p>
<li><a href="bella.html">Bella Natura</a><p>
<li><a href="cotil.html">L&eacute; c&ocirc;til dans la vall&eacute;e</a><p>
<li><a href="campangne.html">La camp&acirc;ngne</a><p>
<li><a href="hive_syvret.html">La campangne en hiv&eacute;</a><p>
<li><a href="flmnatuthe.html">La Natuthe</a><p>
<li><a href="inyapas.html">I' n'y-a pas en tout Jerri</a><p>
<li><P><A HREF="bankbrae.html">Chanson</A></P>
<li><a href="concert.html">L&eacute; Conc&egrave;rt du Mat&icirc;n</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


</body>

<!-- Mirrored from members.societe-jersiaise.org/geraint/jerriais/jaime.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</html>
