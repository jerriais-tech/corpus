<HTML>
<HEAD>
<TITLE>Les gens n'disent pas la v&eacute;thit&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les gens n'disent pas la v&eacute;thit&eacute;</h2>
Merrienne fait une tou&ocirc;n&eacute;e<br/></font></center><p>
<br/>
<font size="-1"><i>&Agrave; Portinf&eacute;,<br/>
Saint Ou,</i><br/></font>
<br/>
Moussieu l'Editeu,<br/>
<br/>
Je n'sais pas trop pourtchi mais j'ai pens&eacute; que j'vos &eacute;crithais un mio d'bouonneheuthe chute semaine et j'm'en vais qu'menchi par vos dithe que pour quatre jours d&eacute; siete j'n'ai pas veu la Merrienne depis l'd&ecirc;jeun&eacute; et l'tais. <br/>
<br/>
Quand ou d's'cendit lundi matin j'n'eus pas &agrave; la r'garder deux fais pour saver qu'oulle avait tchique id&eacute;e dans sa vielle t&ecirc;te et je n'fus pas longtemps d'vant saver tchesque ch'tait. I'n'tait pas p&ucirc;s d'huit heuthes quand, s&eacute; l'vant d'la tablye ou s'en r'fut &agrave; haut et &agrave; ma grande surprinse ou r'devallit habillyie dans san dimanche, gaffit san parapluie et une liste &ecirc;lectorale que j'avais protchuth&eacute; et la v'la horte avec un &quot;&agrave; b&eacute;t&oacute;t.&quot; &quot;Ph'lip, j'm'en vais faithe une tou&ocirc;n&eacute;e d'la p&acirc;raisse pour saver tchesqu'i' s'en va &ecirc;tre &ecirc;lu D&eacute;put&eacute;. Tu me r'v&ecirc;rras quand je r'veindrai!&quot;<br/>
<br/>
J'restis tout b&ecirc;te, Moussieu, car la bouonnefemme n'avait pas lav&eacute; la vaisselle ou bringi la tchuisine, m&eacute; laissant tout seu &agrave; faithe le travas d'la maison et n'sachant pas m&ecirc;me tch&egrave;sque j'&eacute;thais pour man din&eacute;. Avec chonna y'avait les b&ecirc;tes &agrave; souogni et les p'tits animaux, la volaille et la fichue catte avec ses p'tiots. Jamais dans sa vie la Merrienne n'avait fait ditet et j'n'&eacute;thais pas 't&eacute; un mio surprint si p&ucirc;s tard dans l'jour, j'avais veu la nouvelle qu'oulle avait 't&eacute; transport&eacute;e &agrave; l'<a href="gdfhopita.html">h&ocirc;pita</a> ou m&ecirc;me &agrave; l'&acirc;sile.<br/>
<br/>
Mais nouff&eacute;, car dans les chinq heuthes ou r'vint en temps pour faithe l&eacute; tais et pour m&eacute; dithe qu'oulle avait fait la P'tite Tchillette et une partie de Yiouville, mais quand j'voulis saver tch&egrave;sque les &ecirc;lecteurs li avaient dit, ou bu sa quatri&eacute;me t&acirc;sse d&eacute; tais et s'en fut s'couochi, s'pliaignant qu'oulle avait grand ma &egrave;s pids mais qu'ou m'en dithait p&ucirc;s long l'pr&eacute;chain jour. Avec chonna, Moussieu, j'eus &agrave; m'contenter. Oulle avait laissi sa copie d'la liste &ecirc;lectorale dans la tchuisine et j'me mint &agrave; l'examiner mais j'n'eus pas grande satisfaction car apr&egrave;s pr&egrave;sque chaque nom y'avait une note d'int&eacute;rrogation avec ichin et l&agrave; une &quot;M&quot; pour l&eacute; M&acirc;jeur, ou un &quot;Q&quot; pour l&eacute; Sieur Tch&eacute;th&eacute;e.<br/>
<br/>
Chonna, Moussieu continuit jusqu'&agrave; ces seit, quand, &agrave; la fin, apr&egrave;s l'tais ou s'est assise dans sa grand'tchaise avec ses pou&ocirc;res pids enflieub&eacute;s dans yunne de mes vielles qu'minses de moll'ton, pour t&acirc;chi d'aisi l&eacute; ma tchi li faisaient.<br/>
<br/>
&quot;J'y'ai 't&eacute; quatre jours, Ph'lip,&quot; ou s'fit, &quot;et j'esp&egrave;the que tu'as peut trouver tchiquechose pour tan din&eacute;.&quot;<br/>
<br/>
&quot;J'n'ai pas ocquo oubli&eacute; comment fricachi des patates avec un mio d'lard,&quot; j'li dis, &quot;mais &agrave; ch'teu que tu'es r'venue j'esp&egrave;the d'aver un mio p&ucirc;s d&eacute; r'pos, car, pour dithe vrai, j'si presque &ecirc;puis&eacute;.&quot;<br/>
<br/>
&quot;Et m&eacute; &eacute;tout,&quot; ou dit, &quot;mais pour r'venin &agrave; la djobbe que j'avais entreprinse. J'ai marchi des milles et des milles, j'ai yeu des t&acirc;sses de tais sans nombre, j'ai yeu tout-plien &agrave; mangi, mais jamais j'n'&eacute;thais creu que dans la p&acirc;raisse d&eacute; <a href="st_ouen.html">Saint Ou</a> j'trouv'thais tant d'gens tchi n'disaient pas la v&eacute;thit&eacute;. Partout ou pr&egrave;sque partout, je r'chevais la m&ecirc;me raiponse. Ch'tait, &quot;Eh bien, Missis, j'n'avons pas ocquo decid&eacute;,&quot; ou, &quot;Oh, oui, sans doute, j'ithons voter, man bouonnehomme et m&eacute;, mais y'a ocquo l'temps et nou n'dait pas s'pr&ecirc;ssi.&quot;<br/>
<br/>
&quot;Mais comme chonna, Merrienne,&quot; je m'fis, &quot;y'a une tapp&eacute;e d'&ecirc;lecteurs tchi n'savent pas ocquo tch&egrave;squ'i' s'en vont faithe?.&quot;<br/>
<br/>
&quot;Ch'n'est pas vrai,&quot; ou dit, &quot;et ch'est justement chonna tchi m'fait m&acirc;rri. I' savent tous, mais i' n'veulent pas l'dithe. J'si persuad&eacute;e que y'en a hardi qu'ont promint &agrave; un bord tchi vot'tont pour l'autre quand veindra l'jour. Ch'n'est p&ucirc;s comme dans les bouons vi&egrave;rs temps, Ph'lip, quand nou pouvait s'fier s&ucirc;s des prom&eacute;sses.&quot;<br/>
<br/>
Ou savez, Moussieu, y'en a d'p&ucirc;s d'une sorte dans la p&acirc;raisse, et j'en ai rencontr&eacute; p&ucirc;s d'yun &agrave; chais drein tchi m'a d'mand&eacute; si y'&eacute;tha des rafraichissements l&eacute; jour de l'&ecirc;lection. si y'&eacute;tha d'la musique et un mio d'excit&acirc;tion. J'n'ai pas seu tchi l&ucirc;s dithe pour les rafraichissements, mais i' s'pou&ocirc;rrait que y'&eacute;thait un accordion ou deux et ch'est certain que y'&eacute;tha d'l'anim&aacute;tion. J'ai ou&iuml; que toute la police est pour &ecirc;tre l&agrave; et nou p&acirc;sle m&ecirc;me de tchiques hommes en uniforme.<br/>
<br/>
Quant &agrave; la Ville, Moussieu, i' faut admettre que je n'sommes pas hardi int&eacute;r&ecirc;ssis, sinon que j'esp&eacute;thons vais l'Bill Perchard &ecirc;lu dans l'District Num&eacute;tho 2. Nous entend tch'il est &agrave; travaillyi bein du, et tch'il a une grande chance d&eacute; gagni yunne des vacances. Nou n's'attend pas tch'il &eacute;tha autant d'vouaix comme le D&eacute;put&eacute; Baal ou l'fr&egrave;the au S&eacute;nateur Troy mais pour bein tchi gagne une pli&egrave;che ch'est tout ch'qui faut. Dans l'District Num&eacute;tho 1 nou m'dit samedi que malgr&eacute; s'n &acirc;ge l&eacute; Sieur Hettich &eacute;tha hardi d'support, mais l'opp&ocirc;sition s'sa bein p&ucirc;s forte que dans l's autres parties d'la p&acirc;raisse. L&eacute; Num&eacute;tho 3, comme d&eacute; couotume est l'p&ucirc;s difficile &agrave; jugi car autchune chose peut s'arriver l&agrave;.<br/>
<br/>
Enfin, Moussieu, comme j'vos l'ai dit, ch'n'est pas la Ville, mais la p&acirc;raisse de Saint Ou, tch'int&eacute;r&ecirc;sse Ph'lip et Merrienne au moment.<br/>
<br/>
<i><a href="lebrocq.html">Ph'lip</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="nosetats.html">Nos &Ecirc;tats au jour d'agniet</a><p>
<li><a href="pmmembre.html">Pourtchi vouler &ecirc;tre membre d's &Eacute;tats?</a><p>
<li><a href="pmsenators.html">The Election For Senators</a><p>
<li><a href="pmsendep.html">Senator Or Deputy?</a><p>

<li><a href="hopita_adlm.html">&Agrave; l'h&ocirc;pita</a><p>
</ul>
</font>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
