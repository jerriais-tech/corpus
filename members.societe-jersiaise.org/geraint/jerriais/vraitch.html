<HTML>

<!-- Mirrored from members.societe-jersiaise.org/geraint/jerriais/vraitch.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>LES VRAITCHEURS</TITLE>
<META  name="keywords" content="JÃ¨rriais, poetry, vraic, seaweed, beaches, plages, agriculture">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Les Vraitcheurs</h2></font></CENTER><p>

<center><a href="vraic.html"><img src="vraic.jpg" width="284" height="100" border=0 alt="L&eacute; vrai"></a></center><p>
<CENTER><TABLE><TR><TD>
<P>I. - LA SORTIE.<p>
<P>Allons, Madlon, Moll&eacute;, Collette,<BR>
D&ecirc;p&ecirc;chous don, j'nos en allons: <BR>
L&agrave;! assi&eacute;vous sus la banquette;<BR>
Je serons tard si je n'filons.<p>
<P>C&ocirc;lin, ouest qu'est frouque et faucille? <BR>
Sont-i pli&eacute;chies dans le tcheriot? <BR>
Fait nous du run, Madlon, ma fille,<BR>
Afin que j'monte, et bouoge un miot.<p>
<P>Y-a-t-i du cidre dans la jougue,<BR>
Et des galettes dans l'pagni? <BR>
Par io&ugrave; irons-je, ou par la Hougue,<BR>
Ou par la route du magni? <p>
<P>Vite en hernais, gar&ccedil;ons, fillettes; <BR>
En vrais vraitcheurs, houras! partons.<BR>
J'pouorrons br&ucirc;ler deux-treis billettes<BR>
Pour nos r'sequir quand je r'veindrons.<p>
<P>II. - SUS L'ROQUI.<p>
<P>Vite en travas, gar&ccedil;ons et filles,<BR>
A tig' de corps, &agrave; flieur de bras; <BR>
En bouons vraitcheurs, jouons des faucilles; <BR>
Copons le vrai, houras! houras! <p>
<P>J'en &eacute;rons-ti de ches &ecirc;chou&eacute;es,<BR>
Nou peut en ramasser un tas<BR>
Seit pour engrais ou pour des fou&eacute;es; <BR>
Copons le vrai, houras! houras!<p>
<P>D&ecirc;p&ecirc;chons nous, car la mar&eacute;e<BR>
Monte d&ecirc;j&agrave;, je crei, l&agrave; bas; <BR>
La p&ecirc;que en s'ra b&eacute;t&ocirc;t par&eacute;e; <BR>
Copons le vrai, houras! houras! <p>
<P>Vite en travas, gar&ccedil;ons et filles,<BR>
A tig' de corps, &agrave; flieur de bras; <BR>
En bouons vraitcheurs, jouons des faucilles; <BR>
Copons le vrai, houras! houras!<p>
<P>III. - LA R'V&Eacute;NUE.<p>
<P>Nos v'la r'venus, ah, ma Jeann'ton,<BR>
Bouors nous de l'iaue, fait nous du feu; <BR>
Je sis mouoilli comme un hann'ton; <BR>
Un 't&eacute; portrait en as tu veu? <p>
<P>Madlon, apporte nous, ma fille,<BR>
Touos les b&ecirc;nnits et les vlicots; <BR>
Il y en a tant qu'la pouque en trille: <BR>
J'en pouorrons faire des fricots.<p>
<P>Et tel qu'est s&egrave;que, ma Pernelle,<BR>
Va nos cherchir nos fau&ccedil;illons; <BR>
I sont l&agrave; bas souos la tonnelle; <BR>
Et r'veint ramasser nos haillons.<p>
<P>C&ocirc;lin s'en va tumbrer sa cherge,<BR>
Pis i r'veindra soignir ses ch'vaux; <BR>
Tu iras cherchir ses hardes d'serge,<BR>
Car il est tremp&eacute; jusqu'&egrave;s os.<p>
<P>AU COIN DE L' ATRE.<p>
<P>I fait freid, je crei qui g&egrave;le,<BR>
J'ai l'onglli au but des deights; <BR>
Vein t'en vite, ma Pernelle,<BR>
Sus l'feu tape accouo du bou&eacute;s.<p>
<P>Q'nou-s-est bein aupr&egrave;s de s'n &acirc;tre<BR>
Assis pr&egrave;s de sa fou&eacute;e d'vrai; <BR>
Quand nou-s-en d'veindrait cad&acirc;tre,<BR>
Nou-s-en s'rait-i &ecirc;tonn&eacute;? <p>
<P>Ai du cidre et nos le verse<BR>
Dans l'malzard aupr&egrave;s du feu; <BR>
Pr&eacute;nds-y garde, tu-en renverse; <BR>
Tu di nen, mais j'en ai veu.<p>
<P>Chein qu'est perdu, ma hardelle,<BR>
Personne en ont-i du bein?<BR>
Tout p'tit miot, miette, ou br&eacute;delle,<BR>
Faut sauver et n'perdre rein.<p>
<P>Qu'estqui fait que l'tchean d'la sorte<BR>
Wace comme un enragi? -<BR>
Ch'n'est personne - r'clios la porte,<BR>
Devr'ai nou-s-a peux d'bouogi.<p>
<P>Si la freid nos continue,<BR>
Tout s'ra blianc de nei demain; <BR>
Ou nos est sit&ocirc;t venue,<BR>
Q'nou la sent pus, ch'est certain.<p>
<P>Au chein qui fait v'nin la fouaille<BR>
I faut &ecirc;tre r'connaissants: <BR>
I-en a bein, h&eacute;las! j't'enshaille<BR>
Qui sont forchis d'&ecirc;tre sans.<p>
<P>&nbsp;<BR>

</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="vraic.html">L&eacute; vrai</a><p>
<li><a href="vraitch2.html">Vraitchi n'est pon mauva&icirc;tchi</a><p>
<li><a href="vraiqueurs.html">L&eacute; Chant des Vraiqueurs</a><p>
<li><a href="vraic_pulet.html">Chanson des Vraicqueurs du Pulet</a><p>
<li><a href="vraic_femmes.html">Les Femmes et l'Vraic</a><p>
<li><a href="pecheduvraic.html">Chanson la p&egrave;che du vraic et pendant la grande Charue</a><p>
<li><a href="galvrai.html">D'la Galette &agrave; Vrai</a><p>
<li><a href="grevevoc.html">Sus la gr&egrave;ve</a><p>
<li><a href="vraiflm.html">Le Vrai et la Vraic'sie</a><p>
<li><a href="gdfpeniblye.html">Un m&ecirc;tchi p&eacute;nibl'ye!</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vraitch.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>
