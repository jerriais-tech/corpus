<HTML>

<!-- Mirrored from members.societe-jersiaise.org/geraint/jerriais/bonnett.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>Les Bonnett' du temps p&acirc;ss&egrave;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Bonnett' du temps p&acirc;ss&egrave;</h2></font></center><p>
<CENTER><TABLE><TR><TD>
H&eacute;las, pourtch'est qu&eacute; les femmes ont abandonn&egrave;,<br/>
Les bia&ucirc;x p'tits bonnett' du temps p&acirc;ss&egrave;?<br/>
Et que sus s'maine, ou pour les jours d&eacute; f&ecirc;te,<br/>
Ch'est d&eacute; laids grands chapiaux qui mettent sus lus t&ecirc;te!<br/>
<br/>
Ah, le bia&ucirc; p'tit bonnett' du temps p&acirc;ss&egrave;,<br/>
Jutchi sus trais qu've&ucirc;x, et si bein trimm&egrave;<br/>
Y'n fallait pon d&eacute; longues pitchelles pour le faire t'nin bon,<br/>
Mais seul'ment deux ribbans amarr&egrave;s sou&ocirc;s l'menton.<br/>
<br/>
Y'ien avait le temps p&acirc;ss&egrave; de plusieurs faishons<br/>
S'lon l&eacute; go&ucirc;t &eacute;s femmes - des pointus et des ronds,<br/>
Nou fa&icirc;sait l'bonnett' pour la fache qu'etait d'sous,<br/>
Y'n'yiavait rein &agrave; en dire - y pliaisaient &agrave; tous.<br/>
<br/>
Djiantre! pour un bonnette' j'en fis d'unn' belle unn' fais,<br/>
Quand unn' cou&ocirc;sinne m&eacute; p&acirc;ssit tchiq's'uns d&eacute; ses patch&ecirc;ts,<br/>
(Car ou sortait d&eacute; boutique quand j&eacute; la rencontri)<br/>
En m&eacute; d'mandant d&eacute; les porter si&egrave;z l'yi.<br/>
<br/>
Les p'tits j&eacute; les coulit dans mes pouchettes d&eacute; c&acirc;saque,<br/>
Mais y'ien avait un grand - chett'y la j&eacute; l'paque<br/>
Coumme d&eacute; la pliante d&eacute; caboche, raide sou&ocirc;s man bras,<br/>
Pensez qu&eacute; ch'tait san neu bonnett' et j&eacute; n&eacute; l'savais pas!<br/>
<br/>
Enfin... enfin... tout fut pour l&eacute; mus,<br/>
Sa mode ervint pour les bonnett' pointus,<br/>
Ou pouv&egrave;z craire qu&eacute; chet'ichin y'i&egrave;tait joliment bein,<br/>
J&eacute; n'lavais pon &egrave;streint sou&ocirc;s man bras pour rein!<br/>
<br/>
Ov un bonnett' d&eacute;vant li &agrave; Chapelle ou Concert,<br/>
Un houmme n'avait pon b&eacute;soin d&eacute; s'mettre d&eacute; travers,<br/>
Ni d'allouogni sans co coumme un <a href="pithots.html">pirot</a> m&acirc;rri,<br/>
Y viyait tout clyai, ma fingre, endrait li.<br/>
<br/>
Ach'teu, nou n'vait pus d&eacute; bonnett' - ch'est tout chapiaux,<br/>
Y sont trimm&egrave;s ov' des flieurs, des pliummes, des ouaisiaux,<br/>
Et grands coumme la rouelle qu'nou mettait &agrave; l'ess'l&egrave;t,<br/>
D'la p'tite tcherrue, en tou&ocirc;nant, l'temps p&acirc;ss&egrave;.<br/>
<br/>
Et y'i&egrave;n a-t'y d&eacute; sortes - nou n'peut vais rein d'pi&egrave;re,<br/>
Y'i&agrave; des chapiaux faits coumme des cou'ercles d&eacute; chaudi&egrave;re<br/>
D'autres sont d&eacute; la size - j&eacute; vos l'dit fiabi&eacute;ment -<br/>
Des panniers  l&eacute;gumes au Show d'<a href="st_cliement.html">St Cli&egrave;men</a>t!<br/>
<br/>
Les femmes et les filles en ont-y d's'artifices,<br/>
Pour sou&ocirc;t'nin sus lus t&ecirc;te d&eacute; pareils &ecirc;difices!<br/>
Av'ous ergard&egrave; lus qu'veux - av'ous veu chounna?<br/>
Y sont arrangis et corl&egrave;s coumme des spring d&eacute; sofa!<br/>
<br/>
Y'i&agrave; occouo tchiques femmes qu'ont un mio de bouan sens,<br/>
Et tchi mettent l&eacute; bonnett - mais &agrave; chein qu&eacute; j'comprends,<br/>
Les millineurs d'achet'eu lus font tant d'embarras<br/>
Quand y'l'en qu'mandent un neu - y'n s'y r'counnaissent pas -<br/>
<br/>
Ch'est pe&ucirc;t-&ecirc;tre pour chounna et pour eviter mins&egrave;re,<br/>
Qui y'i&agrave; d'anciennes femmes - des trais fais grand-m&egrave;re,<br/>
Tchi mettent des chapiaux... mais sav'ous qu&eacute; j'ai ou&iuml;<br/>
Qu&eacute; ch'est pust&ocirc;t pour si&egrave;re la mode et... s&eacute; rajeunni!<br/>
<br/>
<i><a href="picot.html">J.P.</a></i><br/>
</TD></TR></TABLE></CENTER>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="habvoc.html">L'habilement en J&egrave;rriais</a><p>
<li><A HREF="gdfchape.html">L&eacute; chap&eacute;</A><p>
<li><a href="neuchape.html">L&eacute; neu chap&eacute;</a><p>
<li><a href="chapedpaille.html">Man Chap&eacute; d'paille</a><p>
<li><a href="belltopp.html">Men Bell-Topper</a><p>
<li><a href="1toppeur.html">Le Prumi Toppeur</a><p>
<li><a href="bonnetcollet.html">Le Bonnet &agrave; Collet</a><p>
<li><a href="chapealp.html">L&eacute; Chap&eacute;</a><p>
<li><a href="chapeejl.html">Comment que l'Chantgni sauvi san chap&eacute;</a><p>
<li><a href="vierchape.html">Le Vier Chap&eacute;!</a><p>
<li><a href="davi.html">Mait' D&acirc;vi et san chap&eacute;</a><p>
<li><a href="hobby.html">Le "Hobby" du Prince</a><p>
<li><a href="painhatclub.html">The Ladies are now members of a Hat Club</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/bonnett.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
