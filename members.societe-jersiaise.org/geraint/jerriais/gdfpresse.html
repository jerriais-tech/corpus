<HTML>
<HEAD>
<TITLE>Tant pus d'pr&ecirc;sse, tant pus d'abus!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tant pus d'pr&ecirc;sse, tant pus d'abus!</h2></font></center><p>


<font size="-1"><i>San Antonio, Texas,</i><br/>
<i>U.S.A.</i><br/>
<br/>
<i>L&eacute; 24 janvyi, 1970.</i><br/></font>
<br/>
Moussieu l'R&eacute;dacteu,<br/>
<br/>
La s'maine pass&eacute;e j'm&eacute; pliaingnais du brit qu'nou ouait par les c'm&icirc;ns. I' n'faut tout d'm&egrave;me pon qu&eacute; j'm'accou&ocirc;teunme &agrave; m'pliaindre - m&egrave;me en pensant qu'un bouan pliaingnant peut vivre chent ans! I' patha&icirc;t tch'i' y'en a ieu d'touos temps! J'li&ecirc;sais l'aut' jour qu&eacute; les gens s'pliaingnaient du brit et d'la vitesse d&eacute; la vie ich&icirc;n en Am&eacute;thique en l'ann&eacute;e mil siex chent n&eacute;nante-deux, appr&eacute;chant d'trais chents ans dans l'pass&eacute;! J'm&eacute; d'mande tch'est tchi'i' pouvait y'aver &agrave; faithe du brit dans ches vi&egrave;rs temps-l&agrave; quand i' n'y avait pon d'motos ni d'avions, ni d'radios ni d't&eacute;l&eacute;vision.<br/>
<br/>
Un vi&egrave;r diton J&egrave;rriais nouos dit tch'i' y'a des r'mi&egrave;des pour touos les maux, et l'articl'ye qu&eacute; j'li&ecirc;sais en donnait pour l&eacute; brit d'l'&ecirc;poque d&eacute; tchi j'vouos p&acirc;le. Dans l'&eacute;glyise d&eacute; St. Paul, dans la ville l&eacute; Baltimore, &Ecirc;tat d'Maryland, il' ont trouv&eacute; d'l'&ecirc;crituthe sus eune tablette monumentale tchi dit:-<br/>
<br/>
Allez trantchilement parmi l'brit et l't&icirc;ntamarre. &Egrave;rsouv'nous qu&eacute; o&ugrave;'est qu'ou trouvethez l'silence ou trouvethez la trantchillit&eacute; d'l'esprit. S&eacute;yiz en bouan rapport auve tout l'monde. Dites la v&eacute;thit&eacute; nette et cliai, et &ecirc;coutez chein qu&eacute; l's autres ont &agrave; dithe, m&egrave;me les cheins tchi n'sont pon trop avis&eacute;s, et l's innouothants, viyant tch'il' ont drouait &agrave; la pathole. N'hantez pon les p&egrave;rsonnes tch'ont trop d'becque et d'fortes id&eacute;es. I' pou&ocirc;rraient vouos adg&eacute;chi et vouos ennouorter &agrave; h&egrave;rtchingni.<br/>
<br/>
N'fa&icirc;tes pon d'compatha&icirc;sons entre vouos-m&egrave;mes et l's autres, car ou trouvethez tch'i' y'en a d'pus riches qu&eacute; vous et ch'la vouos f'thait p't &ecirc;t' oublier tch'i' y'en a d'pus pauvres &eacute;tout! I' vaut mus vouos contenter d'gabouother drait dans l'&ecirc;tat dans tchi L'Bouan Dgieu vouos a appel&eacute;s; et s&eacute;yiz vou&eacute;s &agrave; vouot' travas. I' pou&ocirc;rrais tout &agrave; fait bein &ecirc;tre eune b&eacute;n&eacute;diction en temps p&eacute;nibl'ye pour vouos a&icirc;dgi &agrave; faithe &agrave; mauvaise forteune bouan tchoeu. T&eacute;n'-ous sus vouos gardes en affaithes, car l&eacute; monde est pliein d'tritcheurs, mais i' n'faut pon qu'ch'la vouos emp&ecirc;chent d&eacute; r'conna&icirc;tre tch'i' y'a des braves gens et d'l'honn&ecirc;tet&eacute; dans l'monde &eacute;tout. S&eacute;yiz naturels en vous-m&egrave;me et dans tout. L&eacute; monde peuvent s'en app&egrave;rch&eacute;ver quand nou fait d'san tchian, et nou peut tr&eacute;jous r'conna&icirc;tre un moussieu d'fanmile.<br/>
<br/>
Vieillissez gr&acirc;cieusement et sans r'gret ni rantcheune. Nou n'peut pon arr&ecirc;ter la vieillithie, et en vieillissant nou-s-apprend d'l'avis.<br/>
<br/>
Les gens tchi font tout &agrave; contre-tchoeu et tchi vont tr&eacute;jous contre vent et math&eacute;e s&eacute; donnent souvent un tas d'g&ecirc;ne et d'craintes tchi sont inmaginnaithes. I' faut don vouos accou&ocirc;teunmer &agrave; prendre l&eacute; bouan auve l&eacute; mauvais, mais i' faut faithe l&eacute; mauvais, mais i' faut faithe l&eacute; bein d'san bouan vouler et n'pon oublier qu&eacute; L'Bouan Dgieu compte vouos r'vaie dans tchique jour. Armez vouot' esprit par la pri&egrave;the et la m&eacute;dit&acirc;tion pour pouver combattre autcheune peine ou av&acirc;rie innattendue, et prenez l's &eacute;v&egrave;nements d'la vie comme L&eacute; Bouan Dgieu les donnent.<br/>
<br/>
N'oubliez pon qu'ou-s'&ecirc;tes ieune des criatuthes d&eacute; l'univ&egrave;rs, et qu&eacute; L'Criateu vouos a m&icirc;ns sus la t&egrave;rre pour en profiter; ch'est en tchi ayiz fouai en Li et Ses plians pour vouot' bonheu &ecirc;t&egrave;rnel. Ouaithe qu'ou n'est pon parfaite en toutes choses, et qu&eacute; l'mauvais temps emb&ecirc;te tchiquesfais l'tchultivateu d'ses clios, qu'la fraid est p&eacute;nibl'ye pour les uns et la chaleu pour d'autres, et qu'la paix est dans des temps &icirc;nterrompue par la dg&egrave;rre, i' faut avouer qu'la t&egrave;rre est eune belle et bouanne pliaiche &agrave; d'meuther d'dans. Ch'est en tchi s&eacute;yiz contents d'vouot' sort &agrave; seule fin qu'vouot' s&eacute;jour dessus pi&ecirc;sse vouos apporter bonheu et contentement!  <br/>
<br/>
J'n'ai autcheune id&eacute;e d'l'identit&eacute; ou du nom d'la p&egrave;rsonne tch'&ecirc;crivit ches mots-l&agrave; en mil siex chent n&eacute;nante-deux, mais, &agrave; m'n id&eacute;e, i' f'thaient un mangnifique s&egrave;rmon meme aujourd'aniet, et i' prouvent qu&eacute; pour c&egrave;rtaines gens, la trantchillit&eacute; d'la vie, ouaithe qu'ou n'tait pon si disteurb&eacute;e dans chu temps-l&agrave; comme ou y'est a ch't heu, 'tait eune b&eacute;n&eacute;diction tchi valait la peine d'aver!<br/>
<br/>
J'l'ai connue en J&egrave;rri, la trantchillit&eacute; d'la vie, y'a eune septantaine d'ann&eacute;es, et j'vai la diff&eacute;thence entre ch't &ecirc;poque-l&agrave; et &agrave; ch't heu quand j'y r'vais dans l'&ecirc;t&eacute;. Dans la salle du M&eacute;nage &egrave;s Feuvres y a un portrait du Vi&egrave;r Marchi comme i' patha&icirc;ssait en 1630. La crouaix du Marchi 'tait en pliaiche dans chu temps-l&agrave;, et La Cohue Rouoyale 'tait bein pus p'tite qu'ou n'l'est d'nouos jours, et les ma&icirc;sons &agrave; l'entou 'taient p'tites et couv&egrave;rtes en glyi. I' n'y a qu'l'&eacute;glyise de la ville tch'est &agrave; bein pr&egrave;s comme oulle est &agrave; ch't heu s&eacute;non qu'oulle avait un cadran sus l'cliochi &agrave; la pliaiche d&eacute; l'h&ocirc;louoge. Combein d'fais qu&eacute; j'm&eacute; sis m&acirc;t&eacute; &agrave; r'garder chu portrait-l&agrave; en pensant &agrave; m&eacute;-meme Tch'est qu'j&eacute; n'donn'nais pon pour pouver m'&egrave;rtchuler dans ch't ann&eacute;e-l&agrave; pour vaie J&egrave;rri comme il 'tait dans les touos vi&egrave;rs temps!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="desiderata.html">Desiderata</a><p>
<li><a href="gdfbouansens.html">Du bouan sens!</a><p>
<li><a href="gdfame.html">La Nou&ocirc;rrituthe d&eacute; l'&acirc;me</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

