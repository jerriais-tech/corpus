<HTML>

<!-- Mirrored from members.societe-jersiaise.org/geraint/jerriais/painbow.html by HTTrack Website Copier/3.x [XR&CO'2014], Tue, 15 Jul 2025 13:53:19 GMT -->
<HEAD>
<TITLE>How Laiz&eacute; Has Another String to Her Bow</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>How Laiz&eacute; Has Another String to Her Bow</h2></font></center><p>

Jusqu'ichin, nou n'tenait pas grand compte de Samuel, dans chutte maison ichin; et j'avais bin d'fendu a Lonore de s'laissi cont&eacute; des sornettes par ch't'espece de badl&eacute;than - j'le considethais bin au d'sous d'nou et pauvre coumme un rat d'&eacute;glyise. Coumme j'disais a Lonore, faute de mus, nou pouorait lis dounn&eacute; de l'encouothag'ment, faute de mus. Mais cr&eacute; m&eacute;, ma fille, &quot;aim high!&quot; Fais coumme ta m&eacute;m&eacute;e quand ou'l eut a chou&eacute;si: Aim high! Nous a veu des filles de pas grand chose qui dansent sus l'stage - nous en a veu mathi&eacute; des Marquis! Pourtchi qu'eunne fille de forgeux d'bouonne famille ne gaf'thait pon tchiq'chose dans les grandeurs? Et je ch&acirc;tchais la t&ecirc;te quand j'la viyais r'gard&eacute; Samuel avec des doux yeux quand il 'tait habiyi pour all&eacute; &agrave; la Chapelle.<br/>
<br/>
Mais l'affaithe a changi du tout au tout! I' s'pouorait ma fingre, q'chu Samuel d'vindrait tchiq'chose, et ma f&eacute;! (extchusez l'mot) i' s'pouorait que j'lis permettrais b&eacute;tot d'faithe la carre a Miss Pain!<br/>
<br/>
L'aut' matin, ne v'la ti pas un grand moto qui s'arr&egrave;te ichin. Dans l'moto y'avait un Am&eacute;thitchin, et, l'cr&eacute;thaites 'ous bin, Samuel monti dans l'moto avec chu moussieu la! J'vit d'mes yeux (a travers eunne br&eacute;que du ridjeau) l'moussieu lis dounn&eacute; eunne longue cigare, et s'met' a lis p&acirc;sl&eacute; coumme a un amin! J'n'en r'venais pas! et j'criyi du coup a Lonore d'av&eacute; a mettr' un touffet d'flieurs sus l'ouach-stan dans la mansarde a Samuel, d&eacute; d'pis qu'il est dans la grandeu.<br/>
<br/>
Moussieu Samuel (I' n'en couote pas pus d'dithe Moussieu, et nou n'sait jommais) rentri dans les djix heuthes un mio caud d'b&eacute;the, ses pouchettes de casaque pliennes de cigares, et plien mes deux mains de piches-d'&egrave;stchu dans ses pouchettes de braie! Il avait 't&eacute; au Show d'Boeus, qui nos dit, avec chu Moussieu la: et tandi qu'li et Piteur feummaient des cigares, i' nos conti sa journ&eacute;e.<br/>
<br/>
&quot;J'fumes au Show, qui dit: l'am&eacute;thitchin voulait deus-tr&egrave;s boeus pour shipp&eacute; l'mais tchi vint, et j'tais la pour l'introduithe &egrave;s propri&eacute;taithes. &quot;Sitot qu'les fermiers nos vites d&egrave;sbrouss&eacute; dans not moto, ch'tait a tchi vindrait chatchi d'main ov m&eacute; et m'offri tchiq'chose a bethe. &quot;P&acirc;sle li d'man boeu qu'disait yun en m'dounant eunne pieche-d'estchu. &quot;Am&egrave;ne l&eacute; siez nous&quot; qu'disait un autre, et tu'&eacute;thas la maintchi du profit.&quot; &quot;Vindras tu prendre tchiq'chose?&quot; qu'disait un autre en faisant un clyin: et tandi que j'b&eacute;vais &agrave; sa sant&eacute;, i' m'disait qu'sen boeu 'tait par Jolly Golden et d'la bouonne vaque a Clem Pico, et qu'sis j'aidjais a l'vendre, i' m'apportethait un bathi d'nouvelles poummes de terre d'ses preunmi&eacute; fouies.&quot; &quot;Enfin! j'fut convi&eacute; par quasi tous, qu'dit Samuel: et nou s'en va m'apport&eacute; d'la caboche, des oeus, du beurre, du cidre, et jusqu'&agrave; eunne fonc&eacute;e d'lapins. Et tous m'ont dit qu'si j'p&acirc;sle pour yeux, i' n'oubliethont pon pus tard! J'ai promins a pus d'trente fermiers que j'sa d'lus boeu que j'p&acirc;slai l'pus haut.&quot;<br/>
<br/>
Quand j'f&ucirc;mes couochis (ch'est au liet que j'sermounne l'pus souvent Piteur) j'lis dis: Piteur! &ecirc;scoute m&eacute; bin! I' s'en va fall&eacute; faithe bouonne mine a chu Samuel la! A'ch't'heu qu'l&eacute; v'la marchand d'b&ecirc;tes, et qui va en moto ov des am&eacute;thitchins, chu gar&ccedil;on la (tout nieaumin qu'il est) s'en va faithe fortune en p'tit d'temps - dis que j'te l'dit! Ergas Ouilli Alexandre! Ergas Flip Le Bro! Ergas Moussieu P&eacute;rr&eacute;e! et tant d'autres. Ne v'la du monde qu'est riche, qui gagne des sous comme des &egrave;scalles. A tchi faithe? A sp&eacute;tchull&eacute; sus des b&egrave;tes! Y'a des maglyes de sous a gagnyi sus l'b&eacute;estias! Les louis plieuvent de touos les bords quand nou monyie des b&egrave;tes a cones!<br/>
<br/>
&quot;Tu m'sembye en sav&eacute; d'jantr&eacute;ment long pour eunne femme de forgeux, s'fit Piteur. Mais, porte m&eacute; r'pos! j'ai envyie d'dormi! - Et i' m'touonni l'dos et s'mint en l'heu a ronfli&eacute; que l's ozennes en trembliaient.&quot;<br/>
<br/>
Mais j'ai m'n'id&eacute;e tout d'm&egrave;me! J'm'en vais mathi&eacute; ma fille a Samuel d'vant qu'les autres m&eacute;thes de famille aient vent d'la chose! Et quand man bieau-fils &eacute;tha d'grandes &egrave;stabyes pliennes de b&egrave;tes dans les chent a deux chents louis chaque, deux ou tr&egrave;s motos, et qu'il itha touos l's ans en amethique: tch&egrave;es qui s'a jalouse et qui s'mordront les degts de m'zesp&eacute;?<br/>
<br/>
Faudra que j'dise a Lonore d'mettr' des antchies brod&eacute;es &egrave;s ouotilliers a Moussieu Samuel, un morc&eacute; d'savon parfum&eacute; dans sa savounette, et eun volume du Christian Herald sus sa tabye a mitheux!<br/>
<br/>
<i><a href="brambilo.html">Laiz&eacute; Pain</a></i><br/>
<i>The Morning News 3/4/1913</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="paincourting.html">How the Courting Abruptly Ended</a><p>
<li><a href="painfille.html">Laiz&eacute; Pain et sa fille</a><p>
<li><a href="painculprit.html">Who is the culprit?</a><p>
<li><a href="painvalentines.html">Who sent those Valentines to Lonore?</a><p>
<li><a href="3veuves.html">Tr&egrave;s veuves contre un veuvi</a><p>
<li><a href="laiesseengagi.html">Laiesse est engagi</a><p>
<li><a href="pmcourting.html">Courting Days</a><p>

<li><a href="painscheming.html">A Scheming Mother's Little Plot</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painbow.html by HTTrack Website Copier/3.x [XR&CO'2014], Tue, 15 Jul 2025 13:53:19 GMT -->
</HTML>

