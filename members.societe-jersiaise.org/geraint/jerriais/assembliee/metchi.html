<HTML>
<HEAD>
<TITLE>Tchi m&ecirc;tchi?</TITLE>
<META  name="keywords" content="Jèrriais, Jersey-French, language, langue normande, patois normand, minority languages, langues régionales, langues minoritaires, langues d'oïl, folklore, dialect, linguistics, linguistique, Normandy, Normandie, Channel Islands, îles anglo-normandes">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>


<center><font color="#215e21"><h2>Tchi m&ecirc;tchi?</h2></font></center><p>

<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>

La r&ecirc;union mensuelle, eune s&eacute;th&eacute;e d&eacute; "Tchi m&ecirc;tchi?", eut lieu vendr&eacute;di, l&eacute; 25 novembre, dans la Salle Publyique d&eacute; St. Mart&icirc;n.<p>

D'vant c'menchi l&eacute; Pr&eacute;sident d'mandit &egrave;s membres d&eacute; lus l'ver et obs&egrave;rver eune minnute d&eacute; silence en m&eacute;mouaithe d&eacute; Mde. I. de Gruchy. L&eacute; rapport du jeu d'cartes fui liu et accept&eacute; et neu nouvieaux membres f&ucirc;tent &ecirc;lus. La correspondance fut liue et l'Pr&eacute;sident dit que l'd&icirc;nner annuel &eacute;tha lieu &agrave; l'H&ocirc;tel L'Horizon, jeudi, l&eacute; 16 d&eacute; f&eacute;vri, 1978. <p>

La s&eacute;th&eacute;e continnuit auvec "Tchi m&ecirc;tchi?", les membres d&eacute; l'&ecirc;tchipe &eacute;tant la Dlle. K. Le Boutillier et Mde. I. Pallot, les M&ecirc;ssieux l&eacute; D&eacute;put&eacute; G. N. Simon et l&eacute; Conn&egrave;tabl'ye W. J. Tomes.<p>

Les membres tchi pr&icirc;ntent &eacute;taient part Mde. Eileen Le Sueur, qu'&eacute;tait la preunmi&eacute;the &agrave; g&acirc;ngni san m&ecirc;tchi, "&agrave; mettre d'accord un piano"; deuxi&egrave;me, la Dlle. C. de Gruchy, tchi g&acirc;ngnit auvec &#147;attatchie par un homme et ou l'tue"; l&eacute; Sieur G. Perchard ("&Agrave; pliaichi eune tente&#148;), la Dlle. M. Renouf (&#147;boutitchi&eacute;the&#148;), la Dlle. Audrey Le Feuvre (&#147;couotuthi&eacute;the&#148;), l&eacute; Sieur Colin Vibert (&#147;ramonneux&#148;), Mde. M.J. de la Haye (&#147;&agrave; vendre eune g&acirc;che d&eacute; neuches&#148;), lus m&ecirc;tchi&egrave;rs &eacute;tant tous d'vinn&eacute;s par l'&ecirc;tchipe ; et Mde. P. Hughes ("jouer les disque&#148; ), l&eacute; Sieur Harold de Gruchy ("&agrave; faithe eune botte d'ouognons") et Mde. P. Green ("nettisseux de f'n&ecirc;tres&#148;), tchi g&acirc;ngn&icirc;tent.<p>

Ichin nou d'mandit &agrave; l'&ecirc;tchipe d'&egrave;rconna&icirc;tre tchiqu'un, et ch'tait Mde. Amelia Perchard - aupr&egrave;s deux-s-trais tchestchions sa vouaix fut &egrave;rconnue.<p>

Y'eut eune autre touonn&eacute;e et l'&ecirc;tchipe en d'vinnit six sus les dgix : "&agrave; pr&eacute;pather un picot pour Nou&eacute;" , "s&eacute; tromper d'pliaiche&#148;, &#147;souongneux d'pompe d'essence&#148;, "&agrave; faithe d'la g'l&eacute;e d'rhubarbe", "&agrave; picoter des tomates", "fonctionnaiethe", &#147;&agrave; poli du tchuivre", &#147;voleux&#148;, "&agrave; tenvri du v&egrave;rjus" et "un m'sutheux d'&ecirc;lectricit&eacute;&#148;.<p>

Aupr&egrave;s, l&eacute; Conmit&eacute; Ex&eacute;tchutif s&egrave;rvit du caf&eacute; et des galettes &agrave; tous, et l&eacute; Pr&eacute;sident &egrave;rm&egrave;rcyit l&eacute; Conn&eacute;tabl'ye pour la salle et tous pour &ecirc;tre v'nus. L&eacute; Connetabl'ye dit qu'i' 'tait content d'vaie L'Assembli&eacute;e autchun temps.<p>
&nbsp;<p>

<i> JEP 16/12/1977</i><p>


&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="index.html">L'Assembli&eacute;e d'J&egrave;rriais</a></li><p>
<li><a href="evenements2001.html">L's &ecirc;ven&eacute;ments d'l'ann&eacute;e 2001 auve l'Assembli&eacute;e d'J&egrave;rriais</a><p>
<li><a href="media301.html">Un Commeunitchi &egrave;s m&eacute;dias</a><p>
<li><a href="reglyes.html">R&egrave;gl'yes d&eacute; L'Assembli&eacute;e d'J&egrave;rriais</a><p>
<li><a href="bingo2001.html">Eune s&eacute;th&eacute;e d'B&icirc;ngo &agrave; La Trinn't&eacute;</a><p>
<li><a href="paysanne.html">Eune Danse Paysanne</a><p>
<li><a href="../noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>

<li><a href="../noue/service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute;</a><p>
<li><a href="../gambie.html">La Gambie</a><p>
<li><a href="../cannada1977.html">Portraits du Cannada</a><p>
<li><a href="../nouormandie1955.html">Un viage en Nouormandie</a><p>

<li><a href="../assembliee.html">L'Assembliee d'J&egrave;rriais</a><p>
<li><a href="../ass2000.html">L&eacute; J&egrave;rriais est vivant</a><p>
<li><a href="cour.html">Visite &agrave; la Cour Rouoyale</a><p>
<li><a href="languejerriaise.html">La Langue Jerriaise</a><p>
</ul>
</FONT>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>
