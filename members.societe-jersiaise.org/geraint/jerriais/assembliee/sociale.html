<HTML>

<!-- Mirrored from members.societe-jersiaise.org/geraint/jerriais/assembliee/sociale.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Qu&eacute; la vie commerciale et sociale d'&agrave; ch't heu' vaux mus qu'la sienne d'aut'fais</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>L'Assembli&eacute;e d'J&egrave;rriais</h2>
Qu&eacute; la vie commerciale et sociale d'&agrave; ch't heu' vaux mus qu'la sienne d'aut'fais</font></center><p>

&nbsp;<p>
<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>
&nbsp;<p>


<div align="center">R&ecirc;union mensuelle du mais d'mars</div><br/>
<br/>
Au mains 120 membres lus r&ecirc;un&icirc;tent pour la r&ecirc;union mensuelle, vendr&eacute;di, l'30 d&eacute; mars, dans la Salle Paroua&icirc;ssiale d&eacute; <a href="../la_trinnete.html">la Trin't&eacute;</a>. L&eacute; rapport d&eacute; la r&ecirc;union du mais d'f&ecirc;vri fut liu et accept&eacute;, dex nouvieaux membres fudrent &ecirc;lus et, aupr&egrave;s, deux lettres qu'avaient 't&eacute; env'y&eacute;es &agrave; deux membres malade futent liues.<br/>
<br/>
<div align="center"><img src="assembliee1962f.jpg" width="659" height="400" alt="" title="" /></div><br/>
<br/>

<div align="center"><b>L'D&ecirc;bat</b></div><br/>
<br/>
L&eacute; D&eacute;put&eacute; A. C. Qu&eacute;r&eacute;e fut pr&eacute;sident pour l&eacute; d&ecirc;bat, et c'menchi par introduithe les quatre m&ecirc;ssieux qui lus montr&icirc;dent d&eacute; raide bouans d&ecirc;bateurs. L&eacute; sujet 'tait &quot;Qu&eacute; la vie commerciale et sociale d'&agrave; ch't heu' vaux mus qu'la sienne d'aut'fais&quot;.<br/>
<br/>
L&eacute; proposant d'la motion, l'D&eacute;put&eacute; A. J.  du Feu, dit qu&eacute; les c'modit&eacute;s d'&agrave; ch't heu' 'taient la cause d&eacute; la vie sociale d'anniet. Sans l'transport qui y a nou n'&eacute;thait pon d'Assembli&eacute;e d'J&egrave;rriais ni d'<a href="../dgernesy.html">Gu&egrave;rn&eacute;siais</a>. I'y avait la t&eacute;l&eacute;vision et toutes sortes d&eacute; machin'nies pour sauver l'travas, qui 'tait si du l'temps pass&eacute;. L&eacute; D&eacute;put&eacute; nos racontit comment qu&eacute; i'y a eune quarantaine d'ann&eacute;es, bein des gens marchaient en ville pour m'ner lus vaques au bat&eacute; quand i' 'taient vendues pour Am&eacute;thique, mais anniet i' sont port&eacute;es jusqu'&agrave; l'a&eacute;rodrome pour aller &agrave; lus destination par avion. L&eacute; proposant fit tout ch'qu'i' put pour convaicre les gens qu&eacute; la motion 'tait correcte.<br/>
<br/>
<div align="center"><b>L'or</b></div><br/>
<br/>
L'opposition fut propos&eacute;e par Moussieu H.G. Luce, &ecirc;crivain, et i'nos racontit comment qu'nos anch&eacute;tres faithaient des batieaux, des vannes, et harn&eacute;es, lus habits, lus bottes et soulli&eacute;rs, ouvraient des cauches et corsets d'&#347;uvres. I' travaillaient si du qu&eacute; l's hommes f&ucirc;drent arr&ecirc;t&eacute;s d'ouvrer, pour garder l'commerce. I'y avait bein pus d'commerce fait par les J&egrave;rriais dans chu temps l&agrave;; ch'tait des noms J&egrave;rriais qu&eacute; nou' viyait et ouiyait partout. Eune chose bein importante 'tait qu&eacute; les gens 'taient pay&eacute;s auve d&eacute; l'or, pas du papyi comme &agrave; ch't heu', et pis l'or avait d'la valeur qui n's&eacute; perdait pas; les vi&egrave;rs l&eacute; savaient bein, et sauvaient lus or.<br/>
<br/>
La vie sociale 'tait millieuthe &eacute;tout: les gens 'taient &quot;Contents commes des P&icirc;nchons&quot;, et travaillez tous ensemblye sus touos sens, sus les fermes a touanner, au fain, &agrave; l'avou. Moussieu Luce amusit l'audience hardi quand i' dit qu&eacute; les gens s'entre pr&ecirc;taient m&ecirc;me des poules pour mettre &agrave; couer; i' s'entre entendaient pus dans l'vi&egrave;r temps!<br/>
<br/>
<div align="center"><b>Pour aver un bain</b></div><br/>
<br/>
L&eacute; s'gondant d'la motion, l'D&eacute;put&eacute; W. G. Perchard, mentionnit toutes sortes d&eacute; machin'nies pour colyer l'travas d'maiethon; les machines &agrave; laver l'linge, les vaissieaux et &agrave; netti l's apparteinments. L&eacute; D&eacute;put&eacute; causit hardi d'amus'ment quand i' dit qu&eacute; l's &#347;ux 'taient cou&eacute;es a la machine &agrave; ch't heu'! I' n'y avait qu'&agrave; mettre les &#347;ux dans eune machine et y r'garder dans trais s'maines et touos les poulets 'taient &egrave;cl&ocirc;s! Les poules lus trouvaient souangnis sans faithe d&eacute; travas; seul'ment pouser des boutons 'ch&icirc;n et l&agrave;! Les membres 'taient paum&eacute;s d'rithe d&eacute; l'ou&iuml; raconter la maniethe que les vi&egrave;rs lus prennaient pour aver un bain  par cauffer l'&quot;coppeur&quot; et faithe servi un traie dans la lav'thie. I'n y avait, sans doute, pas d'salle d&eacute; bains dans les maiethons!<br/>
<br/>
L&eacute; Sieur Perchard donnit bein des d&eacute;tails parmi la manni&eacute;the moderne d&eacute; fermer, car avec toutes les nouvelles machines sus l'marchi l&eacute; travas est pus facile, bein pus vite et mus fait! Un exemplye  mettre l&eacute; fain en &quot;balles&quot; &agrave; la pliaiche d'l'fagotter.<br/>
<br/>
L&eacute; s'gondant d'l'opposition, l'Sieur C. P. Billot, ex-Pr&eacute;sident d'L'Assembli&eacute;e, dit qu'les gens avaient v&eacute;tchu bein heutheux l'temps pass&eacute;  quand i' n'y avait pon tant d'pr&ecirc;sse et d'vitese. L&eacute; monde 'taient pus libre, et n'taient pon forchis d'payer des taxes et d's asseuthances pour ieux-m&ecirc;mes et lus travailleurs. L&eacute; commerce 'tait bein pus seux; d&ecirc;j&agrave; les fermiers, en vendant lus patates au &quot; <a href="../pmbridge.html">'Bridge</a>&quot;, savaient tchi prix qu'il' en avaient ieu, et pouvaient m&ecirc;me erchever lus sous en lus en allent siez ieux. &Agrave; ch't heu', sus commision, ch'n'est pas d'm&ecirc;me; faut arr&ecirc;ter longtemps souos l'esp&eacute;thance qu'il' &eacute;thons tchiqu' sou &agrave; v'n&icirc;n pus tard! Les travaux d'ferme 'taient bein fais avec les ch'vaux, et pis les ch'vaux, nou' pouvait s'fier d'sus, pas comme des machines  qui pettonnaient mais n'bouogaient pon!<br/>
<br/>
<div align="center"><b>Des bouans fricots</b></div><br/>
<br/>
La vie sociale 'taite bein millieuthe &eacute;tout. Les gens avaient des bouans fricots &egrave;s jours d&eacute; bat'tie, et i'y avait ein du pliaisi &agrave; aller au lanchon et tailli du vraic.<br/>
<br/>
Ch'est seux qu&eacute; l'sujet avait 't&eacute; bein d&ecirc;bat&eacute;, serieus'ment aussi bein comme risibly&eacute;ment, et aupr&egrave;s qu&eacute; plusieurs membres d&eacute; l'audience eutent donn&eacute; lus id&eacute;es, l&eacute; D&eacute;put&eacute; Qu&eacute;r&eacute;e d'mandit &egrave;s gens d'voter en faveur ou contre, mais les deux cot&eacute;s 'taient si bouans qu'i' n'y avait qu&eacute; trais vouaix d'diff&eacute;thence. Eune chose &agrave; s'ram&eacute;mouaither est qu&eacute; les d&ecirc;bateurs n'taient pon n&eacute;cessaith'ment d'acord avec chein qu'i' dithaient duthant l'd&ecirc;bat.<br/>
<br/>
<div align="center"><b>Ermerciements et anonces</b></div><br/>
<br/>
L&eacute; D&eacute;put&eacute; Qu&eacute;r&eacute;e ermercyit touos les m&ecirc;ssieux pour aver fait un tel succ&egrave;s d'la s&eacute;th&eacute;e, et dit q'i' y'&eacute;thait eune tass&eacute;e d'th&eacute;e pour tous qui voulaient rester.<br/>
<br/>
<i>21/4/1962</i><br/>
<br/>
<br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="index.html">L'Assembli&eacute;e d'J&egrave;rriais</a></li><p>

<li><a href="tchians1975.html">J&egrave;rri s'en va &egrave;s tchians</a><p>
<li><a href="hommes.html">Les Hommes Emportent La Victouaithe!</a><p>
<li><a href="tchestchions.html">Eune S&eacute;th&eacute;e d'Tchestchions</a><p>
<li><a href="20tchestchions.html">V&icirc;ngt tchestchions</a><p>
<li><a href="evenements2001.html">L's &ecirc;ven&eacute;ments d'l'ann&eacute;e 2001 auve l'Assembli&eacute;e d'J&egrave;rriais</a><p>
<li><a href="50ans.html">L'Assembli&eacute;e d'J&egrave;rriais a ch&icirc;nquante ans!</a><p>
<li><a href="rapport1952.html">Rapport des Activit&eacute;s et d's'Affaithes d&eacute; l'Assembli&eacute;e d'J&egrave;rriais duthant l'Ann&eacute;e 1952</a><p>
</ul>
</font>

&nbsp;<p>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/assembliee/sociale.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>

