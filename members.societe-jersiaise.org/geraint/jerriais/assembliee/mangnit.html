<HTML>

<!-- Mirrored from members.societe-jersiaise.org/geraint/jerriais/assembliee/mangnit.html by HTTrack Website Copier/3.x [XR&CO'2014], Tue, 15 Jul 2025 13:59:46 GMT -->
<HEAD>
<TITLE>R&ecirc;union mensuelle au Mangni d'La Trin't&eacute;</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>L'Assembli&eacute;e d'J&egrave;rriais</h2>
R&ecirc;union mensuelle au Mangni d'La Trin't&eacute;
</font></center><p>

<img src="assembliee.gif" align="right" width="104" height="100" border=0 alt="L'Assembli&eacute;e d'J&egrave;rriais">

A bein pr&egrave;s n&eacute;nante membres lus r&ecirc;un&icirc;tent vendr&eacute;di, l'29 d&eacute; mai, au Mangni d'La Trin't&eacute; pour la r&ecirc;union mensuelle. l&eacute; rapport du mais d'avri fut liu et accept&eacute;, ch&icirc;nq nouvieaux membres f&ucirc;tent &ecirc;lus et la correspondance fut liue.<br/>
<br/>
D'vant qu&eacute; Mde. Joan Stevens c'menchit san discours, l'M&acirc;jeur J.R. Riley adr&eacute;chit la r&ecirc;union en disant qu'san p&eacute;the et grand-p&eacute;the avaient fait d'lus mus &agrave; garder l'mangni. La propri&ecirc;t&eacute; est f&egrave;rm&eacute;e d'eune manni&eacute;the moderne et touos les travailleurs sont des J&egrave;rriais. Un tribut fut payi &agrave; san jard&icirc;ngni pour les bieaux gard&icirc;ns qu'les membres v&icirc;tent quand i' f&icirc;tent lus c'm&icirc;n en d'vant d'la ma&icirc;son pour l&eacute; discours &agrave; Mde. Stevens.<br/>
<br/>
<img src="assembliee1970b.jpg" width="274" height="450" alt="" title="" align="left" />

Les preunmi&eacute; ma&icirc;sons du mangni 'taient probabli&eacute;ment d'l'aut' c&ocirc;t&eacute; d'la route &agrave; cause qu&eacute; les clios sont appl&eacute;s Les Vieux Manoirs. L'&ecirc;tchusson des d&eacute; Carteret et Lempri&egrave;re qu'avaient h&eacute;thit&eacute; le fief et la ma&icirc;son du mangni des d&eacute; St. Martin 'tait sus l'sud r'cordant l&eacute; mathiage d&eacute; &Acirc;mice d&eacute; Carteret &agrave; Catherine Lempri&egrave;re en 1578.<br/>
<br/>
</div><div align="center"><b>En mauvaise condition</b><br/>
</div><div align="left"><br/>
Benjamin La Cloche dit qu&eacute; en 1641 &Acirc;mice d&eacute; Carteret, seigneur d'La Trin't&eacute;, c'menchit &agrave; r'b&acirc;ti l&eacute; mangni &agrave; neu. Mais aupr&egrave;s bein d's ann&eacute;es les d&eacute; Carteret le la&icirc;ss&icirc;tent en mauvaise condition aupr&egrave;s aver 't&eacute; h&eacute;thit&eacute; par iun et l'autre, et en 1870 l&eacute; Colonel Swann l'accatit, mais quand san fis l'h&eacute;thitit i' n&eacute; d'meuthit pas d'dans et i' v&icirc;nt &icirc;nhabitabl'ye.<br/>
<br/>
En 1909, Monsr. Athelstan Riley l'accatit et la r'm&icirc;nt &agrave; neu et pour aver d'la pierre assa&icirc;sonn&eacute;e il accatit eune ma&icirc;son en ruinne, L'Anciennet&eacute; &agrave; <a href="../st_brelade.html">St. Br&eacute;lade</a>, et fit s&egrave;rvi diff&eacute;thente parties, et la mont&eacute;e en touothelle tchi fut m&icirc;nse dans l'gard&icirc;n du mangni.<br/>
<br/>
Les derni&egrave;rs d&eacute; Carteret en 1820 gardaient les comptes d'la f&egrave;rme comme d'&agrave; ch't heu mais l&eacute; prix 't&eacute; bein diff&eacute;thent pour eune livre d&eacute; beurre (un ch'l&icirc;n) et douze sous pour eune douzaine d'oeufs et i' gardaient des vaques, br&eacute;bis, couochons et cra&icirc;ssaient du grain et des navets, et au jour d'aniet y'a &eacute;tout des vaques, patates, du grain et du se&icirc;gl'ye au mangni.<br/>
<br/>
</div><div align="center"><b>L'fis du Rouai?</b><br/>
</div><div align="left"><br/>
La l&eacute;gende du Pr&icirc;nce Charles et Margu&eacute;rite d&eacute; Carteret - i' n'y'a pas d'preuves d&eacute; na&icirc;ssance, mais y'a ieu bein des histou&eacute;thes d&eacute; fabritchies. Dr. Hoskins d&eacute; Dg&egrave;rn&eacute;sy la mentionne en 1850-60. Mais, comme ch'est la page du r'gistre concernant l's affaithes d&eacute; 1648 tchi manque et l'Pr&icirc;nce sortit en 1646 ch'est hardi &icirc;mpossibl'ye qu&eacute; Jacques La Cloche 'tait l'fis du Rouai.<br/>
<br/>
Mde. Stevens &egrave;rchut d's appliaud&icirc;ss'ments pour san discours qu'avait 't&eacute; si &icirc;nt&eacute;r&ecirc;ssant, et l&eacute; Pr&eacute;sident la r'm&egrave;rcyit bein des fais d'la part d&eacute; tous. Aupr&egrave;s, des raffra&icirc;chissements f&ucirc;tent s&egrave;rvis par l'M&acirc;jeur Riley et sa danme et les membres lus r&ecirc;jou&icirc;tent &agrave; marchi dans les gard&icirc;ns, vaie la belle p'tite chapelle, et les niches &egrave;s tchians d'chasse. Aupr&egrave;s, l'S&eacute;nateu Romeril &egrave;rm&egrave;rcyit l'M&acirc;jeur Riley et sa danme bein s&icirc;nc&eacute;th'ment pour la beinv'nue et pour aver r'chus les membres d&eacute; chutte manni&eacute;the et adr&eacute;chit Mde. Riley auve tchiques patholes en Angliais.<br/>
<br/>
L'S&eacute;nateu Romeril dit &eacute;tout qu'il avait r'gret d'entendre qu&eacute; l'Sieur R. Le Mott&eacute;e 'tait malade et env'yit les milleurs souhaits d&eacute; L'Assembli&eacute;e et dit en m&ecirc;me temps qu&eacute; s'i' y'avait d'autres membres malades d&eacute; l'faithe &agrave; saver &agrave; la S&eacute;cr&eacute;taithe.<br/>
<br/>
</div><div align="center"><b>Le Service Annuel</b><br/>
</div><div align="left"><br/>
Les annonces suiv&icirc;tent: L&eacute; Service Annuel &eacute;tha lieu dans la Chapelle des Siex Rues, d&icirc;nmanche, l'28 d&eacute; ju&icirc;n, &agrave; 3 heuthes. Les pratiques pour l&eacute; tchoeur &eacute;thont lieu vendr&eacute;di, l'19, et l'28 d'ju&icirc;n, &agrave; un quart d&eacute; huit dans la Chapelle des Siex Rues.<br/>
<br/>
<i>1970</i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="index.html">L'Assembli&eacute;e d'J&egrave;rriais</a></li><p>

<li><a href="stjean.html">R&ecirc;union mensuelle au Mangnyi d'St. Jean</a><p>
<li><a href="rose.html">R&ecirc;union mensuelle au Mangni d'R&ocirc;s&eacute;</a><p>
<li><a href="sanmathes.html">R&ecirc;union au Mangnyi d'Samath&egrave;s</a><p>
<li><a href="../mangnistou.html">Au Mangni d'St. Ouen</a><p>
<li><a href="niermont.html">R&ecirc;union &agrave; Ni&egrave;rmont</a><p>
<li><a href="vierchate.html">Au Vi&egrave;r Ch&acirc;t&eacute;</a><p>
<li><a href="lizabe2.html">Au Ch&acirc;t&eacute; Elizabeth</a><p>
<li><a href="grosnez.html">L'Vi&egrave;r Ch&acirc;t&eacute; d'Grosnez</a><p>
</ul>
</font>


&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/assembliee/mangnit.html by HTTrack Website Copier/3.x [XR&CO'2014], Tue, 15 Jul 2025 13:59:46 GMT -->
</HTML>

