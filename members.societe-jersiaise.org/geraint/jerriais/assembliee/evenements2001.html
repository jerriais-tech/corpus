<HTML>

<!-- Mirrored from members.societe-jersiaise.org/geraint/jerriais/assembliee/evenements2001.html by HTTrack Website Copier/3.x [XR&CO'2014], Tue, 15 Jul 2025 13:49:31 GMT -->
<HEAD>
<TITLE>L's &ecirc;ven&eacute;ments d'l'ann&eacute;e 2001 auve l'Assembli&eacute;e d'J&egrave;rriais</TITLE>
<META  name="keywords" content="Jèrriais, Jersey-French, language, langue normande, Channel Islands, îles anglo-normandes, patois normand, Normandy, Normandie, minority languages, langues régionales, langues d'oïl, romance philology">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

&nbsp;<p>
&nbsp;<p>

<center><font color="#215e21"><h2>L's &ecirc;ven&eacute;ments d'l'ann&eacute;e 2001 auve l'Assembli&eacute;e d'J&egrave;rriais</h2></font></center><p>

&nbsp;<p>
<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>
&nbsp;<p>

L'ann&eacute;e 2001 es'sa eune ann&eacute;e tout &agrave; fait sp&eacute;ciale pouor l'Assembli&eacute;e d'J&egrave;rriais tchi fut fond&eacute; en 1951.<p>

Ch'est &agrave; la f&icirc;n d&eacute; ch't'ann&eacute;e don qu&eacute; j'allons m&egrave;rtchi not' chinquanti&egrave;me anniv&egrave;rsaithe. J'&eacute;thons sans doute acouo des nouvelles &agrave; annoncer entouor ch't' &ecirc;ven&eacute;ment pus tard dans l'ann&eacute;e.<p>

Mais avant chenna, j'avons, coumme tr&eacute;jous, un programme d'&ecirc;ven&eacute;ments pouor les cheins tchi p&acirc;lent l'J&egrave;rriais ou tchi voudraient p&acirc;ler not' langue.<p>

L'mais d'mar, j'avons l'd&icirc;ner annuel &agrave; l'h&ocirc;tel Ambassadeur l&eacute; v&icirc;ngt quatre - n'oubliez pon d'acater vos titchets d&eacute; bouonne heuthe.<p>

Au mais d'avri, j'avons l's&egrave;rvice annuel tchi &eacute;tha lieu l&eacute; v&icirc;ngt-neu d'avri &agrave; trais heuthes d&eacute; l'arl&eacute;v&eacute;e, et ch't ann&eacute;e j'allons &egrave;rtouoner &agrave; la Chapelle d'Ebenezer aupr&egrave;s deux'trais ans &egrave;s aut's pliaiches.<p>

Bein seu, not' s&egrave;rvice annuel est un &ecirc;ven&eacute;ment tch'est un mio pus s&eacute;thieux, mais pouor les cheins tch'aiment un mio d'fanne, j'pouvons offri eune S&eacute;th&eacute;e d'Gammes organnis&eacute;e par l's &ecirc;tudgiants au mais d'mai - l&eacute; vingt-ch&icirc;n. S'ou n'avez janmais jou&eacute; au Scrabble en J&egrave;rriais, ous &eacute;thez p't&ecirc;tre l'opportunit&eacute; ichin!<p>

Au mais d'ju&icirc;n, esp&eacute;thons qu'l'temps f'tha b&eacute; et qu'j'&eacute;thons tchiques br&icirc;ns d'sol&eacute;, pa'ce qu'l&eacute; Conmit&eacute; Social s'en va organn&icirc;ser eune Tou&ocirc;nn&eacute;e en Lorries. L&eacute; monde dait s'assemblier &egrave;s Wolf's Caves l&eacute; trente d&eacute; ju&icirc;n pouor un d&ecirc;part &agrave; deux heuthe d&eacute; l'arl&eacute;v&eacute;e. Ch'est tr&egrave;jous eune &ecirc;ven&eacute;ment bein populaithe, viyant tchi nos donne eune opportunit&eacute; d'vaie des diffethentes parties d&eacute; l'&icirc;le, et au m&ecirc;me temps, nou n'a pon l'besoin d'&egrave;rgarder la route comme quand nou-s'est a cachi eune vouaituthe.<p>

Y'&eacute;tha acouo eune v&icirc;site au mais d'juilet, quand l'Conmit&eacute; Dramatique organnise not'e v&icirc;site en France. J'&eacute;thons les d&eacute;tails pus tard, viyant qu'la date d'la visite peut &ecirc;tre arrangi s'lon les math&eacute;es et l'horaithe des batchieaux. V'l&agrave; un aut' jour eyou qu'i' nos faut du bieau temps, et sustout la m&eacute; pliat calme.<p>

A la f&icirc;n du mais d'ao&ucirc;t, ch'est &agrave; nous d'rester siez nous, quand j'allons atchilyi les Dg&egrave;rn&eacute;siais. Ou savez bein qu'ch'est touos les deux ans qu'les membres d&eacute; l'Assembllia&iuml; veinnent nos vaie, et j'espethons souhaiter la beinv'nue &agrave; eune bouonne nombre d'ieux chutte fais.<p>

L'Annuel G&eacute;n&eacute;ral es'sa l&eacute; v&icirc;ngt-huit d'septembre &agrave; la Salle Publyique d&eacute; St Martin &agrave; huit heuthes du s&eacute;. Y'etha des raffra&icirc;chissements &agrave; touos l's &ecirc;ven&eacute;ments qu' j'ai mentionn&eacute;, sauf, comme d'raison, l'S&egrave;rvice Annuel.<p>

I' m' faut &egrave;rm&egrave;rcier touos les cheins tchi font tant d'travas duthant l'ann&eacute;e auve l'organn&icirc;s&acirc;tion d' ches &ecirc;ven&eacute;ments-ch&icirc;n: l's offici&egrave;rs du Conmit&eacute; Exetchutif esp&eacute;cialement ma vice-pr&eacute;sidente, Enid d'Gruchy, not' segr&eacute;taithe, Geraint Jennings, l&eacute; gardgien d'nos sous, Harold P'r&eacute;e, sa femme Margaret P'r&eacute;e et san Conmit&eacute; Social, Roy Cudlipp et l'Conmit&eacute; Dramatique, et l's &egrave;tudgiants.<p>

Et eune grande m&egrave;rcie &eacute;tout &agrave; touos vous, nos membres, sans tchi i' n'y'&eacute;tha pon d'Assembli&eacute;e!<p>

&nbsp;<p>

<i>Tony Scott Warren</i><p>

&nbsp;<p>
&nbsp;<p>


<FONT SIZE=2>
<i>Viyiz &eacute;tout:</i><p>
<ul>
<li><a href="index.html">L'Assembliee d'J&egrave;rriais</a><p>
<li><a href="annonces.html">Tchiques annonces d&eacute; L'Assembli&eacute;e d'J&egrave;rriais</a><p>
<li><a href="reglyes.html">R&egrave;gl'yes d&eacute; L'Assembli&eacute;e d'J&egrave;rriais</a><p>
<li><a href="bingo2001.html">Eune s&eacute;th&eacute;e d'B&icirc;ngo &agrave; La Trinn't&eacute;</a><p>
<li><a href="../nouormandie1955.html">Un viage en Nouormandie</a><p>
<li><a href="paysanne.html">Eune Danse Paysanne</a><p>
<li><a href="../noue/service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute;</a><p>
<li><a href="../gambie.html">La Gambie</a><p>
<li><a href="../cannada1977.html">Portraits du Cannada</a><p>
<li><a href="../noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>
<li><a href="cour.html">Visite &agrave; la Cour Rouoyale</a><p>
</ul>
</FONT>
<P>&nbsp;</P>




&nbsp;<p>
&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/assembliee/evenements2001.html by HTTrack Website Copier/3.x [XR&CO'2014], Tue, 15 Jul 2025 13:49:31 GMT -->
</HTML>
