<HTML>
<HEAD>
<TITLE>Excursion en Nouormandie</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>L'Assembli&eacute;e d'J&egrave;rriais</h2>
<b>Excursion en Nouormandie</b></font></center><p>


<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>

<img src="assembliee1964a.jpg" width="222" height="600" alt="Excursion en Nouormandie" title="" align="right" />
Les 98 membres, l&eacute; pus grand nombre jusqu'&acirc; ch't heu qu'ont 't&eacute; pour l'excursion, eutent un jour chouaisi, mardi, l'25 d'ao&ucirc;t, bieau qu&eacute; quand v&icirc;nt l'arl&eacute;v&eacute;e, i' faithait eune arsion, et l'solei' br&ucirc;lait l'travers du v&egrave;rre des charabancs.<br/>
<br/>
I' y avait des membres sus trais avions &agrave; sorti d'J&egrave;rri, d&eacute; vi&egrave;rs 8 heuthes l&eacute; mat&icirc;n, et un coup arriv&eacute;s &agrave; Dinard, tous mont&icirc;tent sus deux grands charabancs en route pour eune touann&eacute;e d&eacute; 150 milles l&eacute; trav&egrave;rs d&eacute; la campagne.<br/>
<br/>
La preunmi&eacute; ville &agrave; passer 'tait Pleurtuit, qu'avait 't&eacute; presque rath&eacute;e &agrave; terre duthant la dreine dg&egrave;rre, mais qu'est erbattie, casiment touos les batisses &eacute;tant en pierre. Ichin, &agrave; l'Eglyise d&eacute; Ste. Catherine, les Allemands trouvaient l'clochi trop haut, et f&icirc;tent les gens l&eacute; r'pliaichi &agrave; c&ocirc;t&eacute; d'la porte.<br/>
<br/>
Aupr&egrave;s chenn-chin par sus l'Pont St. Hubert, en d'sus d'la Rance, et au lien nou viyait l'Mont St. Michel. Pus lien en d'sus d'la vall&eacute;e d'Pleine Foug&egrave;res, ouest qu'i' disent qu&eacute; nou peut vaie 31 cliochis d'&eacute;glyises. Un coup &agrave; Pontorson nou' vit la belle h&ocirc;pita, auve ses bieaux gard&icirc;ns, et un miot pus pr&egrave;s d'Avranches, dans la campagne, y'a hardi d'herbage et d'avou, mais comme en J&egrave;rri tout est bein sec. L&eacute; preunmi&eacute; arr&ecirc;t 'tait &agrave; Avranches, o&ugrave;-est qu'les gens pouvaient aver eune tasse d&eacute; caf&eacute; ou vaie le bieaux jardins les Plantes.<br/>
<br/>
Comme tr&eacute;jous, l&eacute; temps est court, et fallit s'mettre tout d'suite en route par Sartilly, et aupr&egrave;s, la belle vall&eacute;e d'La Lucerne, et pus tard, la vieille Abbaye m&ecirc;me.<br/>
<br/>
Ich&icirc;n l'Abb&eacute; Marcel Lel&eacute;gard fit la beinv'nue &egrave;s membres, en vraie langue Nouormande, et nos donnit l's arrang'ments pour la visite et &quot;Aupr&egrave;s cha, s'n allait vos r'l&acirc;tchi&quot; &agrave; 3 heuthes un quart.<br/>
<br/>
Parmi les gens notablyes v'nus l&agrave; tout &agrave; l'expr&egrave;s pour rencontrer et honor&eacute; L'Assembl&eacute;e y'avait eune racachie d'savants - Moussieu Fernand Lechanteur, du grand Lyc&eacute;e Malherbe &agrave; Ca&euml;n, et pis l'Sieur Andr&eacute; Dupont, d'la Soci&ecirc;t&eacute; Arch&eacute;ologique et po&egrave;te Nouormand, et l'sieur Yves N&eacute;dellec, archiviste en chef, touos les deux d'St.-L&ocirc;, et l'P&egrave;re Louis Bouyer, d&eacute; l'Oratoire, tchi d'meuthe l&agrave; auve l'Abb&eacute; Lel&eacute;gard quand i' n'est pon &agrave; faithe des conferences en Am&eacute;thique ou ailleurs.<br/>
<br/>
En arrivant, un r'pas tout-&agrave;-fait Nouormand, qu'avait 't&eacute; pr&eacute;path&eacute; et qui fut s&egrave;rvi par les danmes du va&icirc;thinn&eacute;, &agrave; touos les membres. I' y avait des pliats pour touos les go&ucirc;ts, et tout plein d'bouan pain et d'beurre, et du doux cidre, fait &agrave; l'abbaye m&ecirc;me.<br/>
<br/>
Un coup le r'pas fini, les siens qui voulaient pudrent prendre part dans un court service en langue Nouormande, auve Moussieu Danguy &agrave; condithe l&eacute; chant. L&eacute; cantique 152 d&eacute; d'dans la Litourgie Francaise Anglyicane fut chant&eacute;, et les Psea&ocirc;mes 110, 111 et 112, qu'avaient 't&eacute; traduits tout sp&eacute;cialement par l&eacute; Sieur Dupont et l'Abb&eacute; Lohier. La Le&ccedil;on, pr&icirc;nse du dg&egrave;xi&egrave;me chapitre d&eacute; l'Evangile St. Luc, fut liue par l'Abb&eacute; Lel&eacute;gard.<br/>
<br/>
Dans un p'tit discours l'Abb&eacute; dit qu&eacute; y avait bein des si&eacute;clyes qu&eacute; les muthalles 'taient &agrave; haut mais qu'i n'y avait janmais ieu un service Nouormand, et il esp&eacute;thait qu'i y en &eacute;thait d'autres l&agrave;, et m&ecirc;me ailleurs dans la Nouormandie.<br/>
<br/>
L'information fut donn&eacute;e l&agrave; par un moussieu qu'i' 'tait a aidgi, qu&eacute; les fermes qu'appart&eacute;naient &agrave; l'abbaye au temps pass&eacute; avaient 't&eacute; vendus, &agrave; des partitchuliers, mais qu&eacute; l&eacute; louage s&eacute; pay&eacute; en partie en lait, beurre, poules, etc., comme dans les temps pass&eacute;s.<br/>
<br/>
L'D&eacute;put&eacute; Qu&eacute;r&eacute;e, Pr&eacute;sident, ermercyit l'Abb&eacute; Lel&eacute;gard pour l&eacute; magnifique temps qu'nou-s-avait ieu &agrave; La Lucerne, et aupr&egrave;s l'Tr&eacute;soryi, d'la part des membres pr&eacute;sents, r&ccedil;ompensit l'abb&eacute; pour nos aver fourni un si lib&eacute;ral erpas.<br/>
<br/>
En r'v&eacute;nant par eune diff&eacute;thente route jusqu'&agrave; Sartilly, i' semblyait qu&eacute; nou' viyait mus l&eacute; magnifique paysage alentou d'La Lucerne, si trantchille et pa&icirc;siblye.<br/>
<br/>
Maheutheus'ment, fallait erv&eacute;nin sus nos pas jusqu'&agrave; Pontorson, et pis aupr&egrave;s par la c&ocirc;te, l&eacute; travers d&eacute; chain qui s'app'lait l'temps pass&eacute; La For&ecirc;t de Cissy, mais qu'avait 't&eacute; compli&eacute;t'ment couverte par la m&eacute;, la cause qu&eacute; i' y a tant d'sablion m&ecirc;l&eacute; avec la terre.<br/>
<br/>
Pus lien n'ou avait eune belle veue du Mont St. Michel et d'la ville d&eacute; Cancale. I' y avait hardi d'br&eacute;bis l'long d'la route; ches br&eacute;bis aiment hardi l'herbe qui crait dans du salin, mais pas dans du terrain ordinaithe. &Agrave; m'suthe qu&eacute; mous appr&eacute;chait d'St. Malo la tchultuthe changeait et les clios 'taient bein labouoth&eacute;s. I' y avait des grands betch&eacute;ts d'br&eacute;colis et d'ledgumes, et m&ecirc;me iun d'tomates.<br/>
<br/>
A St. Malo nou-s-eut du th&eacute;e &agrave; l'H&ocirc;tel de l'Univers, et tchiques temps d'&ecirc;paigne aupr&egrave;s devant prendre la vedette pour Dinard, et en arrivant ich&icirc;n les charabancs pour l&eacute; &quot;Champ d'Aviation&quot;, en temps pour erv&eacute;nin en J&egrave;rri.<br/>
<br/>
Tous r'arrivitent &quot;sains et saufs&quot;, un miot l&acirc;ss&eacute;es sans doute par la grand' chaleu, mais quand-m&egrave;me bein contents d'lus jour, car ch'avait 't&eacute; eune occasion unique pour L'Assembli&eacute;e d'&ecirc;tre sp&eacute;cial'ment &icirc;nvit&eacute;e &agrave; un r'pas et eune visite &agrave; la veille Abbaye d'La Lucerne.<br/>
<br/>
<i>1964</i><br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="index.html">L'Assembli&eacute;e d'J&egrave;rriais</a></li><p>
<li><a href="../nouormandie1955.html">Un viage en Nouormandie</a><p>
<li><a href="nouormandie1962.html">L'Excursion en Nouormandie</a><p>
<li><a href="../gdfnouor.html">En Nouormandie</a><p>
<li><a href="../gdfnouormandie.html">En Nouormandie</a><p>
<li><a href="../gdflucerne.html">En Nouormandie</a><p>
</ul>
</font>

&nbsp;<p>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>

