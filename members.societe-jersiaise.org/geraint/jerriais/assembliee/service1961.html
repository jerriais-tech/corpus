<HTML>

<!-- Mirrored from members.societe-jersiaise.org/geraint/jerriais/assembliee/service1961.html by HTTrack Website Copier/3.x [XR&CO'2014], Tue, 15 Jul 2025 14:00:02 GMT -->
<HEAD>
<TITLE>L&eacute; service annuel 1961</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

&nbsp;<p>
&nbsp;<p>

<center><font color="#215e21"><h2>L&eacute; service annuel 1961</h2></font></center><p>

&nbsp;<p>
<center><a href="index.html"><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></a></center><p>
&nbsp;<p>
<img src="assembliee1961d.gif" width="223" height="300" alt="" title="" border="0" align="right" />
Ch'tait bein encouothageant<I> </I>pour les offici&egrave;rs d&eacute; L'Assem&#173;bli&eacute;e d'J&egrave;rriais d&eacute; vaie au mains 200 personnes lus r&ecirc;uni dans la belle &eacute;glyise d&eacute; St. Sauveux, Dinmanche, l&eacute; 25 d&eacute; Juin, pour l&eacute; 5i&egrave;me service annuel. Chu service en J&egrave;rriais et Fran&ccedil;ais est arrangi pour autchune personne qui veurt rendre hommage au Bouan Dgieu dans la vielle langue d&eacute; J&egrave;rri.<br>
<br>
L&eacute; Canon J. S. Norman annoncit les cantiques et fit les pri&eacute;thes en Fran&ccedil;ais et aupr&egrave;s aver fait la beinv'nue &agrave; tous dit qu&eacute; v'la tchi li faithait pliaisi d'vaie tant d'monde.<br>
<br>
Pour la preunmi&eacute; le&ccedil;on l'Sieur Fran&ccedil;ouais L'Maistre liut l&eacute; 73i&egrave;me Psaulme, et comme deuxi&egrave;me le&ccedil;on, l&eacute; Pr&eacute;sident, l'Sieur H. M. Gibaut, liut la <a href="../smeux.html">Parabole du S'meux</a>. Ches deux le&ccedil;ons avaient 't&eacute; traduites en J&egrave;rriais par deux bein fid&egrave;les membres d&eacute; L'Assembli&eacute;e.<br>
<br>
<center>L&eacute; Sermon</center><br>
<br>
 L&eacute; Sieur Henry F. Le Gresley nos fit un bein bouan sermon, en J&egrave;rriais &eacute;tout. Ayant print l'20i&egrave;me vers&eacute; du <a href="../sermon.html">5i&egrave;me chapitre d&eacute; l'&Ecirc;vangile s&eacute;lon St. Matthieu</a> comme san texte, i' nos dit qu&eacute; ch'tait p't&ecirc;tre iun des pus &icirc;nmportants vers&eacute;s d'la Biblye. L&eacute; Sieur Le Gresley nos dit comment qu&eacute; dans l'temps d'nout' Seigneur les pharisiens et les scribes suivaient la louai &quot;&agrave; la lettre&quot; sus touos sens et nos racontit comment que, dans la Parabole du Pharisien et l'Collecteux d'Taxe, l'pharisien s'contait si bouan, mais qu&eacute; l'collecteux d'taxe d'mandait au Bouan Dgieu d'aver pitchi d'li qui 'tait un p&eacute;cheux. En paslant d'la Parabole du S'meux i' nos dit &eacute;tout qu&eacute; dans nos entr&eacute;pr&icirc;nses dans nout' vie sus chutte terre, nous &eacute;thait un succ&egrave;s d&eacute; p't'&ecirc;tre 30 pour chent, ou 60 pour chent. ou m&ecirc;me 100 pour 100 si ches entr&eacute;pr&icirc;nses pliaisaient au Bouan Dgieu. Quand nout' Seigneur voulait instruithe ses ap&ocirc;tres, I' lus paslait en paraboles et en mentionnit plusieurs comme examplyes.<br>
<br>
Eune chose bein seuthe est qu&eacute; ch'est l'Eglyise qui nos a donn&eacute; la Bibl'ye, et tout Chr&eacute;tien dait aller au tchulte, car ch'est l&agrave; qu'nou-s-apprend les choses essentielles, qui sont: la Grace d&eacute; nout' Seigneur, l'amour du Bouan Dgieu et la Communication du Saint Esprit. I' finit par nos dithe qu&eacute; aupr&egrave;s qu&eacute; j'&eacute;thions fait tout ch'qui nos est c'mand&eacute;, j'&eacute;thions fait qu&eacute; nout' simplye d'v&eacute; comme Chr&eacute;tiens.<br>
<br>
<center>Vi&egrave;rs cantiques</center><br>
<br>
Duthant l'service, les bouans vi&egrave;rs cantiques Fran&ccedil;ais &#147;Ouvrages du Seigneur&quot;. &quot;Oh, qu'il m'est doux de savoir que Dieu m'aime&quot;, &quot;Semons d&egrave;s que brille l'aurore&quot; et &quot;Esprit Saint que ta flamme&quot;, et, pour la preunmi&eacute; fais, un cantique en J&egrave;rriais par l&eacute; Sieur <a href="../lefeuvre.html">George Le Feuvre</a>, &#147;<a href="../harkmysoul.html">Oyez! Oyez! la vouaix des anges dans les cieux</a> &quot; fudrent chant&eacute;s d&eacute; bouan tchoeu par la congregation (des gens d&eacute; partout l'Ile) et par l&eacute; tchoeur, avec l&eacute; Sieur George Baudains &agrave; jouer l'orgue.<br>
<br>
Duthant l'drein cantique quatre membres d&eacute; L'Assembli&eacute;e fidrent la collecte, et comme est la cou&ocirc;tunme, l&eacute; montant est donn&eacute; au lieu d'tchulte o&ugrave;-est qu'l&eacute; service a lieu.<br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="service1972.html">L&eacute; S&egrave;rvice Annuel 1972</a><p>
<li><a href="service2002.html">L&eacute; S&egrave;rvice Annuel 2002</a><p>
<li><a href="../sermon62.html">S&egrave;rmon du S&egrave;rvice Annuel 1962</a><p>
<li><a href="service1965.html">L&eacute; service annuel &agrave; St. Mart&icirc;n</a><p>
<li><a href="../sermon71.html">S&egrave;rmon du S&egrave;rvice Annuel 1971</a><p>
<li><a href="../sermon73.html">S&egrave;rmon du S&egrave;rvice Annuel 1973</a><p>
<li><a href="../sermon76.html">S&egrave;rmon du S&egrave;rvice Annuel 1976</a><p>
<li><a href="../sermon99.html">S&egrave;rmon du S&egrave;rvice Annuel 1999</a><p>
<li><a href="../noue/service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute;</a><p>
<li><a href="service1960.html">S&egrave;rmon du S&egrave;rvice Annuel 1960</a><p>
</UL>
</FONT>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/assembliee/service1961.html by HTTrack Website Copier/3.x [XR&CO'2014], Tue, 15 Jul 2025 14:00:02 GMT -->
</HTML>
