<HTML>

<!-- Mirrored from members.societe-jersiaise.org/geraint/jerriais/assembliee/service1963.html by HTTrack Website Copier/3.x [XR&CO'2014], Tue, 15 Jul 2025 14:00:03 GMT -->
<HEAD>
<TITLE>L&eacute; service annuel 1963</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>L'Assembli&eacute;e d'J&egrave;rriais</h2>
L&eacute; service annuel 1963

</font></center><p>

<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>


<img src="annonce4.gif" width="186" height="300" alt="L&eacute; s&egrave;rvice annuel 1963" title="" border="0" align="right" />
Les offici&egrave;rs d&eacute; L'Assembli&eacute;e d'J&egrave;rriais 'taient bein contents d'vaie passant 280 personnes &agrave; l'Eglyise d&eacute; <a href="../st_ouen.html">St. Ou&euml;n</a> pour l&eacute; service annuel, d&icirc;nmanche, l'30 d&eacute; Ju&icirc;n. Il' avaient grand r'gret qu'i' n'y avait pon assez d'fielles auve les cantiques pour tous, mais il' asseuthent les gens qu&eacute; chenn'ch&icirc;n essa r'mi&eacute;dgi pour le pr&eacute;chain service.<p>

Ch'tait eune occasion sp&eacute;ciale, quand tous qui voulaient pouvaient lus r&ecirc;uni ensemblye pour servi et louangi l'Bouan Dgieu dans la vielle langue.<p>

L&eacute; R&eacute;v. E.J.A. Richardson, M. &egrave;s A., l'Recteu d'la p&acirc;raisse, condit l'service et f&icirc;t les pri&eacute;thes en Fran&ccedil;ais, et duthant l'couothant du service f&icirc;t la beinv'ue au R&eacute;v. L.F.M. Helleur, M. &egrave;s A.<p>

<b><div align="center">Les le&ccedil;ons</div></b><p>

La preunmi&eacute;the le&ccedil;on, l&eacute; 55i&egrave;me chapitre d&eacute; la proph&eacute;cie d'Esaie, fut liue par la Dlle. Ruth Amy, et la deuxi&egrave;me, l&eacute; 13i&egrave;me chapitre d&eacute; la preunmi&eacute;the &ecirc;pitre aux Corinthiens, fut liue par le Pr&eacute;sident. Ches deux le&ccedil;ons avaient 't&eacute; traduites en J&egrave;rriais par deux membres d&eacute; L'Assembli&eacute;e.<p>

L&eacute; R&eacute;v. Helleur, qui pr&ecirc;chi san sermon en J&egrave;rriais, dit qu'i' 'tait bein content d'vaie d's am&icirc;ns d'partout l'&icirc;le &agrave; partagi dans chu service dans la vielle langue Nouormande, et qu&eacute; ch'tait eune bein bouanne id&eacute;e d'L'Assembli&eacute;e d'en aver iun, pour donner l'opportunit&eacute; &egrave;s gens d'lu y r&ecirc;uni au mains eune fais par an.<p>

Moussieu Helleur pr&icirc;nt san texte dans ch;qu'i' dit 'tait l'pus merveilleux chapitre des &ecirc;pitres, l&eacute; sien qu'avait 't&eacute; liu pour la deuxi&egrave;me le&ccedil;on, les patholes d&eacute; St. Paul entouor les trais vertus. Et en compathaison i' dit qu&eacute; les fonds d'l'Eglyise 'taient l'Tr&eacute;sor et la Charit&eacute;; j'avions l'Tr&eacute;sor d&eacute; l'Evangile, et combein qu'i' nos valait? La Charit&eacute;, comme j'la conna&icirc;ssa&icirc;mes, 'tait pour aidgi &egrave;s pauvres, mais i' n'y avait pas un mot en Angliais ni en Fran&ccedil;ais pour l'explyitchi, m&ecirc;me en Grec. L'amour n'tait pon compliet, l'ami&ecirc;tchi, la sympathie, la bont&eacute; n'taient pas assez car, comme l'Ap&ocirc;tre d&icirc;thait, sans la Charit&eacute; l'homme n'est rein du tout.<p>

La Charit&eacute; est eune qualit&eacute; qu&eacute; l'Bouan Dgieu donne &egrave;s siens qui l&icirc; d'mandent. L&eacute; monde d'&agrave; ch't heu' cherchent la paix, mais n'la trouvaient pas dans touos les pliaisi&egrave;rs qui suivaient.<p>

<b><div align="center">Un appel</div></b><p>

L&eacute; R&eacute;v. Helleur finit par un s&icirc;nc&eacute;the appel &agrave; tous: d'accepter la paix du Seigneur, qu'est l&agrave; pour tous qui veulent l'accepter, et sus toutes choses d&eacute; n'arr&ecirc;ter pas trop tard d&eacute;vant dithe oui &agrave; nout' Seigneur.<p>

Duthant l'service, les cantiques - &quot;Grand Dieu, nous te b&eacute;nissons,&quot; &quot;Tout mon coeur s'enflamme,&quot; &quot;Il est un roc s&eacute;culaire&quot; et &quot;Jamais Dieu ne d&eacute;laisse,&quot; en Fran&ccedil;ais, et &quot;<a href="../wonderful.html">Ta Majest&eacute;, O Seigneur Dieu</a>&quot;, eune adatation en J&egrave;rriais par l&eacute; Sieur <a href="../lefeuvre.html">G. Le Feuvre</a> d'un cantique Angliais, fudrent chant&eacute;s d&eacute; bouan tchoeu par la congr&eacute;gation et les membres du tchoeur, auve l&eacute; Sieur D. Hacquoil, l'organiste d&eacute; l'Eglyise, &agrave; jouer la nouvelle orgue.<p>




&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="index.html">L'Assembli&eacute;e d'J&egrave;rriais</a></li><p>
<li><a href="../1cor13.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a><p>
<li><a href="../1cor13a.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a> - eune aut' v&egrave;rsion<p>
<li> <a href="../1cor13b.html">La Preunmi&eacute; &Ecirc;pitre d&eacute; Paul &egrave;s Cor&icirc;ntchiens, Chapitre 13</a> - et acouo<p>
<li><a href="service1960.html">S&egrave;rmon du S&egrave;rvice Annuel 1960</a><p>
<li><a href="service1961.html">L&eacute; service annuel 1961</a><p>
<li><a href="../sermon62.html">S&egrave;rmon du S&egrave;rvice Annuel 1962</a><p>
<li><a href="service1965.html">L&eacute; service annuel &agrave; St. Mart&icirc;n</a><p>
<li><a href="service1966.html">L&eacute; service annuel 1966</a><p>
<li><a href="../sermon71.html">S&egrave;rmon du S&egrave;rvice Annuel 1971</a><p>
<li><a href="service1972.html">L&eacute; S&egrave;rvice Annuel 1972</a><p>
<li><a href="../sermon73.html">S&egrave;rmon du S&egrave;rvice Annuel 1973</a><p>
<li><a href="../sermon76.html">S&egrave;rmon du S&egrave;rvice Annuel 1976</a><p>
<li><a href="../sermon99.html">S&egrave;rmon du S&egrave;rvice Annuel 1999</a><p>
<li><a href="../sermonsg.html">Sermon - Octobre 1999 &agrave; l'&Eacute;glyise d&eacute; St George</a><p>
<li><a href="../nouvellevie.html">La Nouvelle Vie</a><p>
<li><a href="../sermon2004.html">S&egrave;rmon 2004</a><p>
</ul>
</font>

&nbsp;<p>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/assembliee/service1963.html by HTTrack Website Copier/3.x [XR&CO'2014], Tue, 15 Jul 2025 14:00:03 GMT -->
</HTML>

