<HTML>

<!-- Mirrored from members.societe-jersiaise.org/geraint/jerriais/assembliee/noue1961.html by HTTrack Website Copier/3.x [XR&CO'2014], Tue, 15 Jul 2025 14:00:07 GMT -->
<HEAD>
<TITLE>S&eacute;th&eacute;e d'Nou&eacute;</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Christmas, Noël, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>S&eacute;th&eacute;e d'Nou&eacute;</h2></font></center><p>

<center><a href="index.html"><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></a></center><p>

La r&ecirc;union mensuelle eut lieu samedi, l'16 d&eacute; d&eacute;cembre, dans la Salle Paroua&icirc;ssiale d&eacute; St. Br&eacute;lade. La salle, qu'avait 't&eacute; bein d&eacute;cor&eacute;e par les membres du Conmit&eacute; Dramatique, 'tait bein caude, et ch'est seux qu'les siens qu'y v&icirc;ntent, &agrave; bein pr&egrave;s 130 membres, n&eacute; lus en r'gr&eacute;tidrent pon.<p>
<img src="assembliee1961h.gif" width="168" height="300" align="right" alt="L'Assembli&eacute;e d'J&egrave;rriais">
D'vant c'menchi l's affaithes pour la s&eacute;th&eacute;e, l&eacute; Pr&eacute;sident fit la bein'vnue au Conn&ecirc;tablye Chevalier et sa danme, qui 'taient v'nus pass&eacute; la s&eacute;th&eacute;e auve nous.<p>

L&eacute; rapport d&eacute; la r&ecirc;union &agrave; St. Pierre fut liu et accept&eacute;; et quatre nouvieaux membres fudrent &ecirc;lus. Ch'est bouan singne !<p>

<i><center>Annonces</center></i><p>

L&eacute; Sieur Gibaut annoncit qu&eacute; l'Professeux <a href="../lechanteur.html">Fernand Lechanteur</a> s'en veint nos donner un discours l&eacute; 12 d&eacute; janvyi, &agrave; l'Hotel Savoy, et d'mandit &egrave;s membres d&eacute; t&acirc;chi d&eacute; v'n&icirc;n ou&iuml; chu fanmeux orateux. L&eacute; d&icirc;ner annuel est arrangi pour jeudi, l'25 d&eacute; janvyi, &agrave; la Belle Etoile, et i' y'etha eune annonce dans la gazette pus tard, mais les membres qui n'ont pas acouo payi lus souscription pour 1962 sont avertis d&eacute; l'faithe devant l'31 d&eacute; chu mais, ou bein i' s'sa trop tard pour v'ni au d&icirc;ner !<p>

<i><center>Div&egrave;rtiss'ments</center></i><p>

Les membres du Conmit&eacute; Dramatique avaient arrangi eune bein bouanne s&eacute;th&eacute;e. Y'avait des gammes qui fudrent bein risiblyes, pour les siens qui prennaient part, et p't-&ecirc;tre acouo pus pour les siens qui les r'gardaient. La r'citation par l&eacute; Sieur W. du T&ocirc;t et la chanson par l&eacute; Sieur B. Amy fudrent hardi appr&eacute;ci&eacute;es etout.<p>

<i><center>L'histouaithe d&eacute; Nou&eacute;</center></i><p>

Ch'tait "Eune S&eacute;th&ecirc;e d'Nou&eacute;", mais les membres du conmit&eacute; n'avaient pas oubli&eacute; l'origine d&eacute; Nou&eacute;, et ils avaient arrangi eune magnifique erpr&eacute;thentation d&eacute; la sc&egrave;ne dans l'&Ecirc;tablye &agrave; Bethlehem l&eacute; preunmi&eacute; Nou&eacute;. A m'suthe qu&eacute; les diff&eacute;thents caract&eacute;thes v'naient sus la strade, le tchoeu au c&ocirc;t&eacute; chantaient des cantiques d&eacute; Nou&eacute; &agrave; y conv'n&icirc;n. Touos les siens qui pr&icirc;ndrent part dans chutte petite sc&egrave;ne fidrent lus partie avec r&eacute;v&eacute;rence, et nos montritent tchi jouaie qu&eacute; nos avait &agrave; adorer et louangi nout' Sauveur. Touos les membres jouaignidrent ensemblye &agrave; chanter deux cantiques. Les siens qui pr&icirc;ndrent, part sont : Helen Perchard, Jean Le Maistre, Ruth Amy, Denize et Annette de la Haye et Ann Richard et les m&ecirc;ssieux D. de la Haye. H. Gough. H. Gibaut, A. C. Qu&eacute;r&eacute;e. J. E. Qu&eacute;r&eacute;e et P. No&euml;l.<p>

<i><center>Rafra&icirc;chiss'ments</center></i><p>

Aupr&egrave;s la sc&egrave;ne finie les membres du Coumit&eacute; Dramatique, et plusieurs autres &agrave; lus a&icirc;dgi, servitent un vrai souper d'Nou&eacute;, et m&eacute;thitaient les r'mer&ccedil;iements qu&eacute; l'Pr&eacute;sident lus accordit pus tard.<p>

La pus ancienne danme, Mme. Perchard, chouaisi l&eacute; num&eacute;tho pour la belle g&acirc;che d&eacute; Nou&eacute; qu'avait 't&eacute; donn&eacute;e, et Mme. Allaire eut la chance d&eacute; gagni, et Mme. Baudains v&icirc;nt deuxi&egrave;me.<p>

L&eacute; Pr&eacute;sident errner&ccedil;yit l'Conn&ecirc;tablye pour nos aver pr&ecirc;ter la salle acouo eune fais, et sou'aitit "Un Bouan Nou&eacute;" &agrave; touos les membres.<p>

Tous dithaient en sortant qu&eacute; ch'avait 't&eacute; eune raide bouanne s&eacute;th&eacute;e, et pathaissaient bein satisf&eacute;s. Ch'fut certain'ment un bouan finiss'ment pour l'ann&eacute;e, et faut esp&eacute;ther qu&eacute; l'ann&eacute;e tchi veint s'en va continnuer aussi bein !<p>
&nbsp;<p>
<i>EP 20/12/1961</i><p>


&nbsp;<p>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="noue1962.html">S&eacute;th&eacute;e d'Nou&eacute;</a><p>
<li><a href="../noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>

<li><a href="../noue/service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute;</a><p>

<li><a href="../noue/bouannoue.html">Bouan Nou&eacute;!</a><p>

<li><a href="../noue/gdfnoue2.html">&Agrave; Nou&eacute; l'temps p&acirc;ss&eacute;</a><p>


</UL>
</FONT>


&nbsp;<p>
&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/assembliee/noue1961.html by HTTrack Website Copier/3.x [XR&CO'2014], Tue, 15 Jul 2025 14:00:07 GMT -->
</HTML>
