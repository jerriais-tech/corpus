<HTML>
<HEAD>
<TITLE>V&icirc;ngt tchestchions</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

&nbsp;<p>
&nbsp;<p>

<center><font color="#215e21"><h2>V&icirc;ngt tchestchions</h2></font></center><p>


&nbsp;<p>
<center><a href="index.html"><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></a></center><p>
&nbsp;<p>



Aupr&egrave;s d'l'orage et eune averse d&eacute; plyie l'arlev&eacute;e du 26 d'ao&ucirc;t, ch'fut &icirc;mpossiblye d'aver la r&ecirc;union mensuelle en pliein air siez l'Sieur l'M&acirc;suthi comme avait 't&eacute; arrangi. Au lieu, les gens lus r&ecirc;unitent &agrave; la Salle Publique d&eacute; St. Martin.<br>
<br>
Duthant l'couothant d's affaithes, qui, futent courtes, l&eacute; rapport du mais d'juillet fut liu et accept&eacute;, deux nouvieaux membres futent accept&eacute;s et un vote d&eacute; r'merciements fut propos&eacute; au Conn&ecirc;tablye Ahier pour nos aver perm&icirc;ns d'faithe servi la salle.<br>
<br>
L&eacute; restant d'la s&eacute;th&eacute;e 'tait dans les mains des danmes du Conmit&eacute; Ex&eacute;tchutif, et tout allit magnifique.<br>
<br>
<center>V&icirc;ngt tchestchions</center><br>
<br>
J'c'mench&icirc;nmes avec la gamme d&eacute; &#147;V&icirc;ngt tchestchions&#148;, les hommes d'un c&ocirc;t&eacute; d'la salle et les femmes d&eacute; l'autre. Ch'fut hardi amusant &agrave; entendre les tchestchions et les deux c&ocirc;t&eacute;s s'en d&ecirc;hal&icirc;tent bein - les femmes ayant l'pliaisi d'gagni!<br>
<br>
<center>L&eacute; fricot</center><br>
<br>
Chenna fut suivit par un vrai fricot d&eacute; g&acirc;ches &agrave; fou&eacute;e, des saussiches et d's ouonions fricachis, et du caf&eacute;. Ch'tait raide bouan et les membres lus en r&eacute;galitent!<br>
<br>
<center>Du r&ecirc;villon</center><br>
<br>
Pour fini la s&eacute;th&eacute;e i'y avait d'la musique et des chansons par plusieurs des membres. I'y avait eune soixantaine d&eacute; personnes, et tous 'taient d'accord qu&eacute; ch'avait 't&eacute; eune raide bouanne s&eacute;th&eacute;e.<br>
<br>
L&eacute; Pr&eacute;sident ermercyit, touos les siens qu'avaient aidgi sus autchun sens pour faithe eune si bouanne s&eacute;th&eacute;e, et annoncit la r&ecirc;union annuelle g&eacute;n&eacute;rale pour vendr&eacute;di, l'30 d&eacute; septembre, dans la Salle d'Agritchultuthe, St. H&eacute;lyi &agrave; 8 heuthes l&eacute; s&eacute;.<p>
&nbsp;<p>

<i>EP 13/9/1960</i><br>


&nbsp;<p>
&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="index-2.html">L'Assembli&eacute;e d'J&egrave;rriais</a><p>
<li><a href="../assembliee.html">L'Assembliee d'J&egrave;rriais</a><p>
<li><a href="languejerriaise.html">La Langue Jerriaise</a><p>



</UL>
</FONT>




&nbsp;<p>
&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>
