<HTML>
<HEAD>
<TITLE>Les vielles Maiethons d'J&egrave;rri</TITLE>
<META  name="keywords" content="Jèrriais, language, langue normande, langue jersiaise, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>L'Assembli&eacute;e d'J&egrave;rriais</h2>
Les vielles Maiethons d'J&egrave;rri<br/>
R&ecirc;union du mais d'F&eacute;vri</font></center><p>

<img src="assembliee.gif" align="right" width="104" height="100" border=0 alt="L'Assembli&eacute;e d'J&egrave;rriais">

Bieau qu'i' fa&icirc;thait eune fraid naithe, &agrave; bein pr&egrave;s 70 membres eutent l&eacute; couothage d&eacute; d&ecirc;haller pour la r&ecirc;union mensuelle, vendr&eacute;di, l'23 d'F&eacute;vri, dans la Salle &agrave; Wesley-Grove.<br/>
<br/>
L&eacute; D&eacute;put&eacute; A.C. Qu&eacute;r&eacute;e, Vice-Pr&eacute;sident, c'menchit par faithe les apologies du Pr&eacute;sident, l'Sieur H. M. Gibaut, qui n'pouvait pas &ecirc;tre l&agrave; &agrave; cause d&eacute; maladie, et dit qu'nou' li sou'aitait un prompt r&ecirc;tablyiss'ment, et fit la beinv'nue &egrave;s jannes qui 'taient v'nus pour erciter, Ts nouvieaux membres, et &agrave; Mme. Stevens, qui 'tait v'nue pour nos donner un discours.<br/>
<br/>
L&eacute; rapport d&eacute; la r&ecirc;union du mais d'D&eacute;cembre pass&eacute; et l'sien du d&icirc;ner annuel f&ucirc;drent lius et accept&eacute;s, et aupr&egrave;s 13 nouvieaux membres et deux junieurs f&ucirc;drent &ecirc;lus.<br/>
<br/>
<b><div align="center">Les r'citations</div></b><br/>
<br/>
La s&eacute;gr&eacute;taithe &icirc;ntroduit les jannes devant qui r'cititent: ch'tait damage qu&eacute; y en avait tchiqu's-uns d'malade, mais les siens qui prindrent part, Peter Fleury, Michael Lucas, Beryl j&eacute;han, Peter Germain, Helen Perchard, Ruth Amy, Beryl de Gruchy, Kenneth Vibert et Jean Le Maistre, f&icirc;drent tous bein. Y avait eune vari&ecirc;t&eacute; d'sujets dans les pli&eacute;ches, et faut esp&eacute;ther qu&eacute; touos ches jannes ich&icirc;n s'en vont continuer &agrave; r'citer et &agrave; pasler en J&egrave;rriais.<br/>
<br/>
<b><div align="center">L&eacute; discours</div></b><br/>
<br/>
<img src="assembliee1962b.gif" width="217" height="300" alt="" title="" align="right" />
L&eacute; D&eacute;put&eacute; Qu&eacute;r&eacute;e les r'mercyit tous bein et &icirc;ntroduit Mme. Joan Stevens, qui s'n allait nos pasler sus &quot;Les vielles Maiethons d'J&egrave;rri.&quot; Mme. Stevens dit qu'oulle avait r'gret d&eacute; n'pouver pas nos adressi en J&egrave;rriais, mais oulle en fit un raide succ&egrave;s en Fran&ccedil;ais.<br/>
<br/>
Ch'tait hardi int&eacute;r&ecirc;ssant d'ou&iuml; les diff&eacute;thents points qui y avait ieu dans la batithie d'maiethons &agrave; travers les si&eacute;clyes, et parmi ieux de mettre les initiales des gens sus eune pierre &agrave; diff&eacute;thents pliaiches, offuche en d'ssus d'la grand'porte, ou en bas d'la cheum'n&eacute;e. L&eacute; changement d'faichon d's arches avaux l's ann&eacute;es 'tait ermertchablye &eacute;tout, mais la hauteur d&eacute; l'entr&eacute;e avait tr&eacute;jous rest&eacute; &agrave; 9 pids et la laize &agrave; 3 pids. Les vielles mont&eacute;es en pierre 'taient diff&eacute;thentment pliaichies &eacute;tout, l's eunes dans la grand' all&eacute;e et l's autre, en rondissant, dans eune petite &quot;tour&quot; en dri&eacute;the.<br/>
<br/>
Y'a eune vielle criyance qu&eacute; eune f'n&ecirc;tre auve eune pierre &agrave; d&ecirc;haller comme eune tablye 'tait fait d&eacute; sorte pour pouver mettre du mangi pour les lepeurs.<br/>
<br/>
<b><div align="center">Les vi&egrave;rs fours</div></b><br/>
<br/>
Mme. Stevens mentionit les vi&egrave;rs fours, b&acirc;tis d'habitude dans l'&acirc;tre, et qu'i' y'avait d&eacute; bein vielles &acirc;tres qu'avaient la Crouaix Sainte d&eacute; faite dans iun des pillyi&egrave;rs d'&acirc;tre.<br/>
<br/>
Eune aut' chose &icirc;nt&eacute;r&ecirc;ssante 'tait les maiethons qu'avaient un b&eacute;n&ecirc;tchi dans une muthaille: un point &agrave; r'mertchi ich&icirc;n est qu'i' n'y a qu'un b&eacute;n&ecirc;tchi dans l'&ecirc;st de l'Ile et qu'touos l's autres sont dans l'ou&ecirc;st.<br/>
<br/>
Les maiethons du vi&egrave;r temps 'taient tr&eacute;jous b&acirc;ties &agrave; fachi l'sud, et bein souvent sans grands fondations, ou m&ecirc;me pas du tout: y'en avait avec une doublye-entr&eacute;e - eune large pour les vaituthes et eune petite &agrave; c&ocirc;t&eacute; pour les pi&ecirc;tos - mais chutte &quot;mode&quot; fut abandonn&eacute;e viyant qu&eacute; la grand' arche n'&eacute;tait pon haute assez pour entrer eune ch&egrave;rge l&eacute; trav&egrave;rs.<br/>
<br/>
Ch'fut bein &icirc;nt&eacute;r&ecirc;ssant d'ou&iuml; touos les diff&eacute;thents points dans la b&acirc;titithie d'nos anch&ecirc;tres, qui, faut bein penser, n'avaient autchunnes des c'modit&eacute;s d'nos jours: toutes les grosses pierres 'taient taillies et pitchies &agrave; la main et 'taient l'v&eacute;es et port&eacute;es en pliaiche &agrave; bras par les vi&egrave;rsmachons ieux-m&ecirc;mes. Tchi patienche et forche qu'i' lus fallait dans ches temps l&agrave;!<br/>
<br/>
Plusieurs membres d'mand&icirc;tent des tchestchions et Mme Stevens fut tout-d'suite pr&ecirc;te &agrave; les r&ecirc;pondre.<br/>
<br/>
<b><div align="center">R'merciement et annonces</div></b><br/>
<br/>
L&eacute; D&eacute;put&eacute; Qu&eacute;r&eacute;e ermercyit Mme. Stevens pour aver si bein pr&eacute;path&eacute; et donn&eacute; san discours, et pour aver apport&eacute; tant d'bieaux portraits qu&eacute; les membres fudrent bein contents d'vaie aupr&egrave;s.<br/>
<br/>
L&eacute; D&eacute;put&eacute;e annoncit la pr&eacute;chaine r&ecirc;union comme un d&ecirc;bat dans la Salle Parouaissiale d&eacute; la Trin't&eacute;, vendr&eacute;di, l'30 d&eacute; Mars, &agrave; 8 heuthes, et la visite du Proviseu Lechanteur pour m&ecirc;credi l'18 d'Avri.<br/>
<br/>
L&eacute; Tr&ecirc;s&ocirc;ryi dit qu'il avait erchu eune souscription par poste sans nom ni adresse avec, et i' s'sait bein content d'saver d&eacute; tchi qu'ou veint pour pouver env'yer l&eacute; r'chu.<br/>
<br/>
<i>1962</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="index.html">L'Assembli&eacute;e d'J&egrave;rriais</a></li><p>

<li><a href="hamptonne.html">Eune seth&eacute;e &agrave; Hamptonne<p>

<li><a href="mangnit.html">R&ecirc;union mensuelle au Mangni d'La Trin't&eacute;</a><p>
<li><a href="../mangnistou.html">Au Mangni d'St. Ouen</a><p>
<li><a href="stjean.html">R&ecirc;union mensuelle au Mangnyi d'St. Jean</a><p>
<li><a href="rose.html">R&ecirc;union mensuelle au Mangni d'R&ocirc;s&eacute;</a><p>
<li><a href="sanmathes.html">R&ecirc;union au Mangnyi d'Samath&egrave;s</a><p>

<li><a href="lizabe.html">Au Ch&acirc;t&eacute; L&icirc;zab&eacute;</a><p>
<li><a href="lizabe2.html">Au Ch&acirc;t&eacute; Elizabeth</a><p>
</ul>
</font>

&nbsp;<p>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>

