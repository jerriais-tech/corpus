<HTML>
<HEAD>
<TITLE>R&ecirc;union mensuelle au Mangnyi d'St. Jean</TITLE>
<META  name="keywords" content="Jèrriais, language, langue normande, langue jersiaise,jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, Normandy, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>L'Assembli&eacute;e d'J&egrave;rriais</h2>
</font></center><p>

<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>

<div align="center"><b>R&ecirc;union mensuelle au Mangnyi d'St. Jean<br/>
L'Assembli&eacute;e d'J&egrave;rriais<br/>
</div><div align="left"></b><br/>
<br/><a href="assembliee1965a.jpg"><img src="assembliee1965a.jpg" width="224" height="300" border=0  alt="" title="" align="right" /></a>
Pour pouver profiter du jour, la routine d&eacute; la r&ecirc;union mensuelle fut changie, vendr&eacute;di l'27 d'ao&ucirc;t, quand eune chentaine d&eacute; membres lus r&ecirc;un&icirc;tent au Mangnyi d'St. Jean d'la Hougue Bo&ecirc;te.<br/>
<br/>
Preunmi&eacute;th'ment, l'Pr&eacute;sident, l'D&eacute;put&eacute; A.C. Qu&eacute;r&eacute;e, en fa&icirc;thant la beinv'nue &egrave;s membres, pr&icirc;nt l'opportunit&eacute; d&eacute; r'mercier Moussieu et Mme. Carn&eacute;gie, qu'avaient ieu la bont&eacute; d'laissi les membres vaie l's alentours du mangnyi. En r&ecirc;ponnant, Moussieu Carn&eacute;gie, &agrave; san tou', f&icirc;t la beinv'nue &egrave;s membres et l's invitit &agrave; vaie l&eacute; d'dans du mangnyi.<br/>
<br/>
Tous 'taient si charm&eacute;s d'vaie les appartein'ments, l&eacute; bieau pliafond en entrant, et la vielle &acirc;tre dans la salle &agrave; mangi, et l's autres &agrave; m'suthe qu&eacute; nou-s-allait. Aupr&egrave;s, &agrave; marchi &agrave; san la&icirc;si, parmi les bieaux bouaix, et l'tou' du vivyi auve les canards.<br/>
<br/>
Sans doute, tous futent vaie la chapelle, au haut des gard&icirc;ns. Ch'tait si trantchille et pa&icirc;siblye ich&icirc;n qu&eacute; tous avaient d&ecirc;pi&eacute; qu'la niet v'nait si vite, et qu'i' 'tait temps d's'en aller pour la Salle Parouaissiale d&eacute; St. Jean.<br/>
<br/>
L&eacute; rapport d&eacute; la r&ecirc;union du mais d'juillet fut liu et accept&eacute;, et la correspondance fut liue aupr&egrave;s.<br/>
<br/>
</div><div align="center"><b>L&eacute; discours</b><br/>
</div><div align="left"><br/>
Un coup l's affaithes finies, l&eacute; Pr&eacute;sident f&icirc;t la beinv'nue &agrave; Mme. Joan Stevens, qui nos donnit des d&eacute;tails du mangnyi, si bein explitchis en Fran&ccedil;ais.<br/>
<br/>
Pour c'menchi, Mme. Stevens nos dit qu&eacute; l'fief prennait san nom d'la fanmille Boeste, des temps Normands, et i'y a eune hougue tout pr&egrave;s qui pr&icirc;nt san nom d'la m&ecirc;me fanmille. L'origine du fief fut bein &icirc;nt&eacute;r&ecirc;ssant &agrave; ou&iuml;; d'abord toute terre apparteinait au Souverain, qu&eacute; ch'fusse l&eacute; Duc d&eacute; Normandie ou l'Rouai d'Angly&eacute;t&egrave;rre. L&eacute; Souverain donnait des terres &agrave; des gens pour diff&eacute;thantes ra&icirc;thons, et ches terres d&eacute;v'naient des fieux. L&eacute; t'nant du fief d'vait certaines services au Rouai, et en r'ch&eacute;vait des souost'nants. Un fief peut &ecirc;tre vendu ou la&icirc;ssi &agrave; d's h&eacute;ritch&egrave;rs, mais chaque fais auve permission du Rouai.<br/>
<br/>
La maiethon du mangnyi est la d'meuthe du Seigneur du fief; d'm&ecirc;me ch'est impossiblye d'aver un mangni sans un fief, mais dans l'cas du Mangnyi d'la Hougue Bo&ecirc;te d&eacute; St. Jean, Mme. Rayworth ert&icirc;ns l'fief quand ou' vendi l'mangnyi.<br/>
<br/>
Ch'tait surprennant d'ou&iuml; combein d'noms d'fanmille qu'avaient 't&eacute; en possession du mangnyi d&eacute;pis la fanmille Barent&icirc;n dans l'14 i&egrave;me si&eacute;clye, par h&eacute;thitages et par vente.<br/>
<br/>
Mme. Stevens donnit des d&eacute;tails d&eacute; la maiethon; un point &agrave; r'mertchi est un fou en dri&eacute;the d&eacute; l'&acirc;tre, dans la tchuisinne d'aut'fais.<br/>
<br/>
Ch'n'est pas trop seux ou-est qu'la vielle chapelle &eacute;tait, mais la sienne b&acirc;tie par Mme. Rayworth en m&eacute;mouaithe d&eacute; Moussieu Rayworth est bein belle.<br/>
<br/>
</div><div align="center"><b>Ermerci&eacute;ments</b><br/>
</div><div align="left"><br/>
L&eacute; Pr&eacute;sident ermercyit acouo eune fais Moussieu et Mme. Carn&eacute;gie, qui 'taient v'nus dans la salle avec les membres; Mme. Stevens pour san bouan discours; l&eacute; Conn&ecirc;tablye Le Vesconte pour la salle; et les membres du Conmit&eacute; Social pour les raffraichiss'ments.<br/>
<br/>
</div><div align="center"><b>Annonces</b><br/>
</div><div align="left"><br/>
Duthant la s&eacute;th&eacute;e, Moussieu Qu&eacute;r&eacute;e annoncit la r&ecirc;union g&eacute;n&eacute;rale annuelle pour vendr&eacute;di, l'24 d&eacute; septembre, dans la Salle Parouaissiale d&eacute; la Trin't&eacute;, et qui s'sa suivie par des portraits pr&icirc;nts par Mme. Le Sueur quand ou' fut en Am&eacute;thique. Eune aut' date qu'i'' n'faut pas oublier est l'conc&eacute;rt par des membres d&eacute; L'Assemblla&iuml;e d'Guern&eacute;siais, jeudi, l'17 d'octobre, &agrave; St. Aub&icirc;n.<br/>
<br/>



&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="index.html">L'Assembli&eacute;e d'J&egrave;rriais</a></li><p>
<li><a href="rose.html">R&ecirc;union mensuelle au Mangni d'R&ocirc;s&eacute;</a><p>
<li><a href="sanmathes.html">R&ecirc;union au Mangnyi d'Samath&egrave;s</a><p>
<li><a href="../mangnistou.html">Au Mangni d'St. Ouen</a><p>

<li><a href="lizabe.html">Au Ch&acirc;t&eacute; L&icirc;zab&eacute;</a><p>
<li><a href="lizabe2.html">Au Ch&acirc;t&eacute; Elizabeth</a><p>
<li><a href="tourisme.html">Visite &agrave; l'office du Tourisme</a><p>
<li><a href="dgernesy.html">Visite en Dg&egrave;rn&eacute;sy</a><p>
<li><a href="niermont.html">R&ecirc;union &agrave; Ni&egrave;rmont</a><p>
<li><a href="nouormandie1964.html">Excursion en Nouormandie</a><p>
<li><a href="herme.html">En H&egrave;rme</a><p>
<li><a href="reservoir.html">Au nouvieau r&ecirc;servoir</a><p>
<li><a href="cour1965.html">L'Assembli&eacute;e d'J&egrave;rriais dans la Cour Rouoyale</a><p>

<li><a href="vierchate.html">Au Vi&egrave;r Ch&acirc;t&eacute;</a><p>
</ul>
</font>

&nbsp;<p>

&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>
</HTML>

