<HTML>

<!-- Mirrored from members.societe-jersiaise.org/geraint/jerriais/assembliee/hommes.html by HTTrack Website Copier/3.x [XR&CO'2014], Tue, 15 Jul 2025 13:53:07 GMT -->
<HEAD>
<TITLE>Les Hommes Emportent La Victouaithe!</TITLE>
<META  name="keywords" content="Jèrriais, Jersey-French, language, langue normande, Channel Islands, îles anglo-normandes, patois normand">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a><p>

<center><font color="#215e21"><h2>Les Hommes Emportent La Victouaithe!</h2></font></center><p><br>

&nbsp;<p>
<center><img src="assembliee.gif" width="104" height="100" border=0 alt="L'Assembli&eacute;e d'J&egrave;rriais"></center><p>
&nbsp;<p>


<img src="assembliee3.gif" width="295" height="433" align="right" alt="L'Assembli&eacute;e d'J&egrave;rriais">

A l'assembli&eacute;e mensuelle tch'eut lieu &agrave; 8 h&eacute;uthes au s&eacute; Vendr&egrave;di l&eacute; 29 d&eacute; F&eacute;vri, dans la Salle d'Agritchultuthe, num&eacute;tho 3 rue Mulcaster, St. H&eacute;lyi, souos la pr&eacute;sidence du S&eacute;nateu Hedley Le Riche Edwards, l&eacute; nom &quot;L'ASSEMBLIEE D'JERRIAIS&quot; fut adopt&eacute; par eune grand' majorit&eacute;.<br>
<br>
L'y-avait eune quarantaine d&eacute; membres pr&eacute;sents, et la distchussion du sujet: &quot;Qu&eacute; les femmes d&eacute;v'thaient rempliaichi l's'hommes dans l's'Etats au pus vite p&ocirc;ssibl'ye!&quot; montrit qu&eacute; touos les J&egrave;rriais n'sont pas d'la m&ecirc;me opinion!<br>
<br>
Dans un r&ecirc;sunm&eacute; sup&egrave;rbe tchi vaudrait la peine d'&ecirc;t' publiy&eacute; dans l's'almonas, Mlle. <a href="../hacquoil.html">Florence M. Hacquoil</a> &ecirc;prouvit &agrave; r'cli&acirc;mer qu&eacute; les femmes sont capabl'yes d'gouv&egrave;rner l'monde entchi sans p&acirc;ler d'J&egrave;rri - et ou fut s'gond&eacute;e d'eune mani&eacute;the admithabl'ye et &ecirc;n&egrave;rgique par Mme. Marie Trachy. Quand Me. Winter du Tot et l'S&eacute;nateu Edwards e&ucirc;tent l&eacute; toup&eacute; d'prop&ocirc;ser  et s'gonder la prop&ocirc;sition &#171;&#160;contre,&quot; nou n'&eacute;thait janmais pens&eacute; tch'il' &eacute;thaient peut gangni, mais pourtant ch'tait acouo lus c&ocirc;t&eacute; tch'emportit la victouaithe!<br>
<br>
Ch'est r'm&egrave;rquabl'ye tch'est qu'nou peut trouver &agrave; dithe pour ou contre un sujet comme ch't'il&agrave;! A ou&iuml; les femmes, i' pathait qu'les hommes ont fait un tas d'b&ecirc;tises comme l&eacute;gislateurs. D'l'aut' c&ocirc;t&eacute;, l's'hommes craient qu'les femmes cacqu't&eacute;thaient tant qu&eacute; l's'Etats s'saient comme un poulailli s'il' 'taient l&agrave; &agrave; les rempliaichi.<br>
<br>
Moussieu George W. Bertram, tchi pr&eacute;sidit la distchussion, fit eune r&eacute;capitulation dingne d'un avocat, et d'mandit &egrave;s membres d'en d&eacute;cider. Quand les vouaix f&ucirc;tent compt&eacute;es l'y-avait eune grand' majorit&eacute; en faveur d&eacute; laissi les femmes &agrave; la maiethon &agrave; faithe d'la bouanne soupe et souangni du m&ecirc;nage, viyant tch'il' ont prouv&eacute; tch'i' peuvent faithe ch'la mus qu'autcheun homme - et d'laissi ls'hommes continuer comme membres d's'Etats - ch'est-en-tchi, Messieux les L&eacute;gislateurs, n's&eacute;yiz pon &eacute;pe&ucirc;th&eacute;s pour l&eacute; moment - ou-s &ecirc;t' acouo solides dans vouos si&eacute;ges l&eacute;gislatifs!<br>
<br>
&nbsp;<p>
<i>Evening Post 3/3/1952</i><br>

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="index.html">L'Assembli&eacute;e d'J&egrave;rriais</a></li><p>
<li><a href="moussieu1979.html">Eune s&eacute;th&eacute;e d&eacute; 'Moussieu et Madanme'</a><p>
<li><a href="tchians1975.html">J&egrave;rri s'en va &egrave;s tchians</a><p>
<li><a href="evenements2001.html">L's &ecirc;ven&eacute;ments d'l'ann&eacute;e 2001 auve l'Assembli&eacute;e d'J&egrave;rriais</a><p>
<li><a href="media301.html">Un Commeunitchi &egrave;s m&eacute;dias</a><p>
<li><a href="reglyes.html">R&egrave;gl'yes d&eacute; L'Assembli&eacute;e d'J&egrave;rriais</a><p>
<li><a href="bingo2001.html">Eune s&eacute;th&eacute;e d'B&icirc;ngo &agrave; La Trinn't&eacute;</a><p>
<li><a href="paysanne.html">Eune Danse Paysanne</a><p>
<li><a href="../noue/partya2k.html">Nou&eacute; 2000 - L'Assembli&eacute;e d'J&egrave;rriais</a><p>

<li><a href="../noue/service2000.html">S&egrave;rvice d&eacute; Neu L&eacute;&ccedil;ons et Cantiques d&eacute; Nou&eacute;</a><p>
<li><a href="../gambie.html">La Gambie</a><p>
<li><a href="../cannada1977.html">Portraits du Cannada</a><p>
<li><a href="../nouormandie1955.html">Un viage en Nouormandie</a><p>

<li><a href="../assembliee.html">L'Assembliee d'J&egrave;rriais</a><p>
<li><a href="../ass2000.html">L&eacute; J&egrave;rriais est vivant</a><p>
<li><a href="cour.html">Visite &agrave; la Cour Rouoyale</a><p>
<li><a href="languejerriaise.html">La Langue Jerriaise</a><p>
</ul>
</FONT>

&nbsp;<p>
&nbsp;<p>

<a href="../index.html" target="_top"><img align=middle src="../pagesjerriaises.jpg" width=600 height=60 border=0 alt="Les Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/assembliee/hommes.html by HTTrack Website Copier/3.x [XR&CO'2014], Tue, 15 Jul 2025 13:53:07 GMT -->
</HTML>
