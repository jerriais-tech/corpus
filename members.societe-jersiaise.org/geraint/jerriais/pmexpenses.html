<HTML>
<HEAD>
<TITLE>Election Expenses</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Election Expenses</h2>
Merrienne Gives Her Views</font></center><p>

Moussieu l'Editeur<br/>
<br/>
&quot;Tch&egrave;sque chonna veur dithe, Ph'lip?'' s'fit la Merrienne hier matin.<br/>
<br/>
&quot; Tch&egrave;sque tchi veur dithe?'' j'l'y d'mandit, un mio brusquement,<b> </b>car j'avais faim, et ou n'avait pas ocquo fait l'tais.<br/>
<br/>
&quot;Ch'est chu papi, tchi veur dithe qu'a l'av'min un candidat pour autchune poste ne s'sa pas permint de d&ecirc;pense p&ucirc;s qu'une certaine somme. Man grande p&egrave;the beni! est-che vrai?<br/>
<br/>
&quot;Si tu t'mettais &agrave; pr&eacute;path&eacute; man d&ecirc;jeun&eacute; au lieu d'li&egrave;the la g&acirc;zette &agrave; l'heuthe tch'il est, v'la tchi m'conveindrait m&ucirc;s,''j'l'y dit.<br/>
<br/>
&quot;Et si tu n'tais pas si roupilleux,'' ou raiponnit, &quot;j'accordethaimes ben m&ucirc;s. &quot;Fricasse tes patates, si tu es si pr&ecirc;ssi.'' Et la v'la t'chy se r'met &agrave; li&egrave;the le papi.<br/>
<br/>
Pour une p&ocirc;se je n'dis rain, mais quand vint un temps j'cli&eacute;rgit ma gorge, et j'm'appr&eacute;chit d'la bouonnefemme. &quot;Ecoute, Merrienne,'' j'l'y dit, &quot;j'admets que y'a des bord&eacute;es que je n's'y p't'&ecirc;tre pas raisonablye, mais quand un homme &agrave; faim y dit tchiquefais des b&ecirc;tes de choses. Epis, pour dithe vrai je n'me trouve pas trop ben &agrave; matin.''<br/>
<br/>
&quot;Eh ben,'' ou s'fit, se l'vant et attrapant la cast'role, &quot;d'pis qu'ch'est de m&ecirc;me, ch'est fini. Mais j'voudrais ocquo sav&eacute; la v&eacute;thit&eacute; entouore chais d&ecirc;penses.'' <br/>
<br/>
&quot;Mais ch'est ben simplye, ma vieille,'' j'l'y dis, &quot; Un candidat pour Juge ou pour Conn&ecirc;tablye, ou D&eacute;put&eacute;, m&ecirc;me pour Surveillant, tch'y s'trouvait opp&ocirc;s&eacute; a tr&eacute;jous d&eacute;pense chen tch'il a voulu pour attrap&eacute; les vou&acirc;ix.''<br/>
<br/>
&quot;Et pourtchi pas?'' ou dit. &quot;Tchi ma tchi y'a &agrave; faithe ditet? Absol&ucirc;ment, un homme peut faithe chen tch'y veur avec ses sous. Et tchi chance tch&#8216;il &eacute;thait yeu aut'fais s'y avait pas vi&eacute;dgi sa pouchette? J'me r'souvains d'un Saint-Ouennais tch'y d&ecirc;pensit p&ucirc;s d'mille louis pour &ecirc;tre D&eacute;put&eacute;, et si n'l'avait pas fait it &eacute;thait tchais de d'sous. Quand nou s'met candidat y faut s'attendre que y'etha des d&ecirc;penses.''<br/>
<br/>
&quot;Y fut dans l's'Etats siez ans ch't'y-la,'' j'l'y dit, &quot;et la seule fais tch'il ouvrait sa b&egrave;que ch'tait pour dithe &#8216;contre'. Mais v'la tchi n'a rain &agrave; faithe &ocirc;v la tcheschon. Se&ucirc;x et certain qu'y'&eacute;tha une limite au montant qu'un candidat pou&ocirc;rra d&ecirc;pens&eacute;.''<br/>
<br/>
&quot;Et comment qu'nou veindra a sav&eacute; tch&egrave;sque il a d&ecirc;pens&eacute;?''<br/>
<br/>
&quot;Oh, damme!'' j'l'y dit, &quot;che s'sa une djobbe. Mais sans doute chonna nos s'sa explitchi dans la louai.''<br/>
<br/>
La Merrienne hallit la cast'role de d's&ucirc;s l'feu, et m'donnit une assi&eacute;t&eacute;e d'patates. Epis  - &#8216;&#8216;Si ch'est d'm&ecirc;me,'' ou s'fit, &quot;tch&egrave;sque nou gagne d'av&eacute; une vouaix? J'n'ai jamais donn&eacute; la mainne pour rain, et quand veindra l's'&ecirc;lections, si j'n'ai pas un neu chap&eacute;, ou au tout mains une pathe de cauches, je n'bouoge pas d'ichin.''<br/>
<br/>
Et la v'la tch'y s'met &agrave; d&egrave;jeun&eacute;<br/>
<br/>
<i><a href="lebrocq.html">Ph'lip</a></i><br/>
<i>Morning News 29/5/1948</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmsenators.html">The Election For Senators</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="pmdepute.html">L'&Eacute;lection pour D&eacute;put&eacute;</a><p>
<li><a href="elections_4.html">Les &Ecirc;lections</a><p>
<li><a href="pmmultitude.html">Les Elections</a><p>
<li><a href="pmcasino2.html">Les &eacute;lections, le casino, les r&eacute;v&eacute;lations et les patates</a><p>
<li><a href="pmshows.html">L's Elections et les 'Shows'</a><p>

<li><a href="pmelection.html">L'&Ecirc;lection</a><p>
<li><a href="pmchiviethe.html">Ph'lip et sa chivi&egrave;the</a><p>
<li><a href="pmelection2.html">L'Election</a><p>
<li><a href="pmsaintmartin.html">L'&eacute;lection &agrave; Saint Mart&icirc;n</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

