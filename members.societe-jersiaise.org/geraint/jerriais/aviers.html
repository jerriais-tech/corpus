<HTML>
<HEAD>
<TITLE>LES AVIERS.</TITLE>
<META  name="keywords" content="JÃ¨rriais, poetry, langue normande">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><CENTER><font color="#215e21"><h2>LES AVIERS.</h2></font></CENTER></P>
<CENTER><TABLE><TR><TD>
<P>Lo-l&ocirc;, l&ocirc;-l&ocirc; ne crie pon tant<BR>
Ne fais pon tant d'sabbat j't'en prie!<BR>
Qu'est donc qu'il a l'b&eacute;nit efant? -<BR>
L&agrave;, veurs tu prendre d'la bouillie?<BR>
Ach' t'eu est-i' ben barbouilli!<BR>
Reste donc tranquille ov' ta main, -<BR>
Bon, est-tu content, p'tit vilain!<BR>
Man <I>bedgown</I> en est tout touoilli!</P>
<P>Et, ch't'av&eacute;, qu'est donc qu'i'ly enhanne!<BR>
Qu'est qui l'poss&egrave;d'? Crie donc, p'tit b&ecirc;te! -<BR>
J'appr&eacute;hend' ben qu'i'n' se vilanne,<BR>
Ch'est assez pour en perdr' la t&ecirc;te! -<BR>
Apr&egrave;s ch'la que nou m' p&acirc;l' d'&egrave;fants, -<BR>
I' vaudrait mue n'av&eacute; - chent fais -<BR>
Qu'un r'pas par jeu' et vivre en paix!<BR>
Ah benheureux cheux qui sont sans!</P>
<P>I' faut qu'i' saient ben &agrave; d'laisi,<BR>
Les gens qui d&eacute;sir'nt d'en av&eacute;! -<BR>
S'i craient qu' nou-z y trouv' du pliaisi,<BR>
Je peux leux dir' qu'i s' tromp'nt, ma f&eacute;<BR>
Quand nou-z-a d's'aviers, ch'est par&eacute;!<BR>
Ni niet ni jeu, dans aucun temps,<BR>
Non n'peut &ecirc;tr' se&ucirc; pour deux moments<BR>
De paix ni de tranquillit&eacute;! -</P>
<P>Car ch'est tr&eacute;jous pleurer ou rire,<BR>
Piailli' ou bouder sans raison,<BR>
D&egrave;pich', tr&eacute;buque, ou ben d&egrave;chire!<BR>
Ou galopp' par tout' la maison!<BR>
S'i' sont tranquill's, ch'est pi&egrave;re ocquo!<BR>
Cess'nt' i' un minut' de bouogi,<BR>
Alors ou pouvez ben gagi<BR>
Qu'i' pass'nt leux temps &agrave; faire quiqu' dro!</P>
<P>Quand i'n' peuv'nt mue i' s'rouoll'nt dans l'aire!<BR>
Il' us'raient jusqu'au f&eacute; des reues!<BR>
Je d&eacute;fie qui qu'ch&eacute; sait de faire<BR>
Un' goutt' de bouon sang avec ieux!<BR>
Car j'ai r'marqui que ch'est assez<BR>
Qu'il y'ait de quiqu' bord du dangi,<BR>
Pour, comme expr&egrave;s pour vos vengi.<BR>
Qu'il' aill'nt ben vite y p&ocirc;qui l'nez!<p>

Pour en parer, ch' est d'la mins&egrave;re! -<BR>
- Et j'avons, nous, tout &agrave; souffri!<BR>
Car ch'est comm' rein d'en &ecirc;tr' le p&egrave;re! -<BR>
Ah! si j'avais &agrave; r'commenchi!<BR>
Mais ch't'&egrave;fant-chin est un satan! -<BR>
- Ah! v'l&agrave; qu'i c'mmenche &agrave; s'apaisi! -<BR>
- La! l&agrave;! sais bouon, man p'tit ch&eacute;ri!<BR>
- Allons, fais <I>ma</I> &agrave; ta maman!</P>


<I><P><a href="marett.html">Laelius.</a></P>
</I>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ptchiots.html">Les P'tchiots</a><p>
<li><a href="petitemousse.html">Les r&eacute;flexions d'eune p&eacute;tite mousse</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><a href="aviers3.html">Les avi&egrave;rs d'au jour d'aniet et lus av'n&icirc;n</a><p>
<li><a href="mechet.html">Le m&ecirc;ch&ecirc;t fait par l'av&egrave;</a><p>
<li><a href="8efans.html">Nos Huit &Ecirc;fans</a><p>
<li><a href="7garcons.html">Nos sept gar&ccedil;ons</a><p>
<li><a href="ber.html">L&eacute; B&egrave;r &agrave; la Vendue</a><p>
<li><a href="chtave.html">Ch't Av&eacute;</a><p>
<li><A HREF="dorsdors.html">Dors, dors, m'n &eacute;fant</A><p>
<li><A HREF="efant.html">L'&eacute;fant d'sa M&egrave;re</A><p>
<li><a href="garcons.html">Les Gar&ccedil;ons</a><p>
<li><a href="muori.html">Leignes &agrave; m'n &ecirc;fant qui vein d'muori</a><p>
<li><a href="manptitfrethe2.html">Man P'tit Fr&eacute;the</a><p>
<li><a href="manptitfrethe.html">Man p'tit fr&eacute;the</a><p>
<li><a href="frethe.html">Man p'tit fr&eacute;the</a><p>
<li><a href="ptchiot.html">L&eacute; P'tchiot d'siez nous</a><p>
<li><P><A HREF="sujet.html">Notr' Mauvais Suj&egrave;t</A></P>
<li><A HREF="jessai.html">Quand je s'sai grand</A><p>
<li><a href="petchiot.html">Not' Chi&egrave;r P&eacute;tchiot</a><p>
<li><a href="garconfmh.html">Les m&icirc;ns&eacute;thes d'un p'tit garcon</a><p>
<li><a href="poupo.html">Le Poupo Nouvieau-N&eacute;</a><p>
<li><a href="shugarc.html">Shu Nouviau Gar&ccedil;on</a><p>
<li><A HREF="4freres.html">Chain qu'Quate Fr&egrave;res voulaient &ecirc;tre</A><p>
<li><a href="jourg.html">L&eacute; grand jour</a><p>
<li><a href="1jour.html">L&eacute; preunmi&eacute; jour d'l'&ecirc;cole</a><p>
<li><a href="sautez.html">&quot;Sautez, donc, gar&ccedil;ons et fillettes!&quot;</a><p>
<li><a href="pretoria.html">Ne v'la comme Pretoria fut prins</a><p>
<li><a href="efanchejdv.html">Les p'tits jour' et l'&ecirc;fanche de Jan du Valon</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
