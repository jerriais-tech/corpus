<HTML>

<!-- Mirrored from members.societe-jersiaise.org/geraint/jerriais/vepriethes.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
<HEAD>
<TITLE>Les V&ecirc;pri&eacute;thes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les V&ecirc;pri&eacute;thes</h2></font></center><p><br>
<br>
Au moment que j'&ecirc;cris chennechin, nou vaint de m'apprendre la nouvelle qu'une malheutheuse biche a 't&eacute; tu&eacute;e par des v&ecirc;pres &agrave; St. Ouen.<br>
<br>
I' pathait qu'oulle avait 't&eacute; fitchie tout pr&egrave;s d'une v&ecirc;pri&eacute;the et avait p't-&ecirc;tre disteurb&eacute; les mauvaises petites b&ecirc;tes avec ses c&ocirc;nes, car i' se j'tithent sus lyi et pitchithent &agrave; un 't&eacute; d&eacute;gret qu'oulle en mouothit presqu' imm&eacute;diatement.<br>
<br>
La pouore b&ecirc;te dut souffri tout-d'm&ecirc;me. Ah, a, je voudrais enseigni &agrave; mes lecteurs la mani&eacute;the la pus &ecirc;fficase pour d&ecirc;truithe des v&ecirc;pri&eacute;thes.<br>
<br>
La m&eacute;thode est bain simplye.<br>
<br>
D&eacute;mandez &agrave; votre apothitchi pour du &#147;cyanide of potassium.&#148;<br>
<br>
Il h&eacute;sit'ta peut-&ecirc;tre &agrave; vos en douner car ch'est une bain forte pouaison, mais en signant vot'e nom et en l'asseuthant qu'ou n'allez pas l'avaler vous-m&ecirc;me, i' pouorra p't-&ecirc;tre vos en &ecirc;paigni.<br>
<br>
Ayiz-en &agrave; un chelin &agrave; la fais.<br>
<br>
V'la tchi s'sa justement assez pour m&ecirc;ler avec un pot d'ieau. Gardez l'm&ecirc;lange dans des boutelles vain bouchies et cliuttez un label dessus avec le nom &#147;Poison&#148; afin d'emp&ecirc;chi vot'e femme ou vot'e domestique de les prendre pour du &#147;gin&#148;.<br>
<br>
Quand ou trouvez une v&ecirc;pri&eacute;the ou n'avez qu'&agrave; v&egrave;rser &agrave; peu pr&egrave;s pliain un cocotchi de vot'e decostion dans l'ouvertuthe et pas un seul v&ecirc;pre ne r'sortitha, tandis que touos les siens qu'entrethont es'sont asphyxi&eacute;s.<br>
<br>
Ch'est la mort certaine pour les v&ecirc;pres, et le r'mi&egrave;de peut s'applitchi aussi bain de jour comme de ni&egrave;t.<br>
<br>
Je counais un fermi, m&eacute;, qui, au jour d'anni&egrave;t, en a d&ecirc;truit vingt-deux dans san vaisinn&eacute; dans l'couothant de deustrais jours.<br>
<br>
Sus toute chose, prenez des pr&eacute;cautions avec le &#147;cyanide,&#148; car che n'est pas du &#147;stuff&#148; que nou peut jouer avec. I' n'en faudrait pas bain gros pour tuer un homme sans p&acirc;ler d'un Caouain.<br>
<p>
<i><a href="gwdec.html">Caouain</a><br>
1915<br></i>
<br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="insectes.html">L's &icirc;nsectes et d'aut's b&ecirc;tes en J&egrave;rriais</a><p>
<li><a href="pmbetise.html">Merrienne fait une b&ecirc;tise</a><p>
<li><a href="gdfbourd.html">D'la bourdonn'nie!</a><p>

<li><a href="pmfermiers.html">Les fermiers n'ont pas d'chance</a><p>
</UL>
</FONT>




&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/vepriethes.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
</HTML>
