<HTML>
<HEAD>
<TITLE>Les D'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les D'vis du Bouan'homme George</h2></font></center><p>


 &quot;Acheteu qu'j'allons aver des S&egrave;nateurs dans l's'Etats,&quot; m'disait M&ecirc;rayieu l'aut' s&eacute;, &quot;J'n'avons pas b&eacute;souain d'nouos g&ecirc;ner, car ch'est seux que j'n'&eacute;thons pon d'r&acirc;t &agrave; payer, et qu'l'imp&ocirc;t sus l'&egrave;rvenu s'en va dispatha&icirc;tre !&quot; &quot;Eh bein, M&ecirc;rayieu,&quot; j'li dis: &quot;A m'n'id&eacute;e, ch'est l'contraithe, tchi s'en va s'arriver, - le r&acirc;t et l's'imp&ocirc;ts &egrave;s'sont hauchis !&quot;<br/>
 <br/>
 &quot;Bon ! Mais tchi niol&icirc;n qu'tu' es &agrave; nouos chanter ! &quot; ou' mr&ecirc;ponnit : &quot;Tu n'est pas dans tes bouans sens, man pouorre homme ! Les Membres d's'Etats tchi taient responsablyes pour ches &icirc;mp&ocirc;ts-l&agrave; n'savaient pas tch'est qu'i taient &agrave; faithe, - ch'est pour chla tch'i' s'en vont &ecirc;t' envyi&eacute;s lus faithe quatorze ! Achteu qu'j'allons aver des S&eacute;nateurs et eune racachie d'nouvieaux D&eacute;put&eacute;s, tout chein qu'les vi&egrave;rs avaient fait dans l's'Etats s'en va &ecirc;t' fichi hors bord, et la vie &egrave;s'sa pus aisie pour tout l'monde en J&egrave;rri !&quot;<br/>
 <br/>
 &quot;M&ecirc;rayieu,&quot; j'l&icirc; r&ecirc;ponnis: &quot;J'voudrais qu'j'es'sait la v&eacute;thit&eacute;, qu'tu'es &agrave; nouos dithe; - mais ch'n'est pas d'm&egrave;me que nou peut r'met' l's'affaithes en ordre dans chu monde. Touos les peuplyes civilis&eacute;s souffrent des d'g&acirc;ts faits par deux dg&egrave;rres, - et ch'est dans eune &ecirc;poque comme chette-ch&icirc;n que l's'hommes tchi pr&ecirc;chent les r&eacute;formes et l'changement d'gouvern&eacute;ment ont lus chance, car i' promettent un tas d'tchi au monde pour rein, et les gens sont achocres assez de l &lsquo;s'&ecirc;couter !&quot;<br/>
 <br/>
 &quot;Les temps ont changi d&eacute;pis que j'tions jannes et les gens ont changi auve les temps. Ils ont bein pus d'conforts, acheteu, - et tant pus tch'ils en ont, tant pus ils en veulent. I' trav&acirc;llent mains d'heuthes par jour et gagnent pus d'sou par heuthe. Tant pus qu'les gages hauchissent, tant pus i' cou&ocirc;te &agrave; vivre, et l'affaithe n'en finie jamais. L&eacute; travailleux gagne de bein pus hauts gages, mais i' li cou&ocirc;te tant &agrave; vivre tch'i n'a pas autant d'sou dans sa pouchette opr&eacute;s qu'sa bouannefeme a t&eacute; &agrave; la boutique au Samedi comme i' soulait aver quand les gages taient a dgiex-huit chel&icirc;ns la s'maine !&quot;<br/>
 <br/>
 &quot;L'temps-pass&eacute;, quand l's'anciens n'pouvaient pus travailli lus &ecirc;fants s'faisaient un d'v&eacute; d'en souongni. Aujourd'anniet l's'&ecirc;fants aiment mus haller sus les vi&egrave;rs que d'lus aidgi. I' lus mathy&icirc;ssent quand ils ont acouo les talons jaunes et s'en vont d'meuther siez p'p&egrave;e ou m'm&eacute;e.&quot;<br/>
 <br/>
 &quot;Si l'bouan'homme a un moto, les jannes veulent le faithe s&egrave;rvi pour aller au Cin&eacute;ma pour faithe de lus tchian auve lus hardelles a la pliaiche de sauver lus sou pour en acatter iun ieux-m&egrave;mes !&quot;<br/>
 <br/>
 &quot;Les gens d'acheteu n'craient ni a Dgieu ni a dgiablye. L&agrave; ouesque nou viyait chent personnes a l'&eacute;gise ou a la chapelle le temps-pass&eacute;, si nou-s en vait eune vingtaine aujourd'anniet ch'est &agrave; bein pr&eacute;s tout. I' n'y'a qu'quand i' sont pr&ecirc;ts &agrave; mouthi tch'i' pensent au Bouan Dgieu. Nou vait bein tch'i' veulent m&egrave;me l'Et&egrave;rnit&eacute; por rein !&quot;<br/>
 <br/>
 A m'n'id&eacute;e, ch'n'est pas des g&acirc;s auve des dr&ocirc;les de titres dans l's'Etats et un tas d'nouvieaux d&eacute;put&eacute;s tchi n'lus connaissent pas pus &agrave; faithe des louais pour le monde que l's'hommes-de-louai n'lus connaissent &agrave; traithe des biches, tchi s'en vont r'met' le pays sus ses pids ou donner pus d'pain &egrave;s mousses &agrave; mangi !&quot;<br/>
 <br/>
 &quot;Ch'n'est pas l's'Etats touos seurs tchi peuvent nouos apporter l'bonheur et la prosp&eacute;thit&eacute;. I' faut qu'tout l'monde prenge la vie pus s&eacute;thieusement et s'met' &agrave; t'n&icirc;n la tch&eacute;thue &#8211; et i' faut que l'ouvriyi veinge &agrave; comprendre que ch'est l'trav&acirc;t et l'industrie tch'apportent la r&ecirc;compense.&quot;<br/>
 <br/>
 &quot;La forche d's'Etats est la sagesse et l's'efforts de ses membres, et ch'est la qualit&eacute; des membres tchi conte &#8211; ch'n'est pas lus titres de d&eacute;put&eacute;s ou d'S&eacute;nateurs. Si j'voulons d'bouans r&ecirc;sultats i' faut voter pour des braves et honn&ecirc;tes hommes pour nouos r'pr&eacute;senter, - pas pour le preunmyi tchi nouos dit qu'la leune est faite de fromage !&quot;<br/>
 <br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdfelections1975.html">&Ecirc;lections et appointements</a><p>

<li><a href="pmsenateur.html">Des S&eacute;nateurs Batilleux</a><p>
<li><a href="pmsendep.html">Senator Or Deputy?</a><p>
<li><a href="pouaison.html">La Pouaison et les S&eacute;nateurs</a><p>
<li><a href="senat.html">L&eacute; S'na du S&eacute;nat</a><p>
<li><a href="pmsenators.html">The Election For Senators</a><p>

<li><a href="pmsenbetes.html">Les S&eacute;nateurs et les B&ecirc;tes</a><p>
<li><a href="senateurs1948.html">Aux Electeurs de l'ile de Jerri</a><p>

<li><a href="gdfelections1972.html">Les &Ecirc;lections</a><p>
<li><a href="gdfgangnants.html">Gangnants et p&egrave;rdants</a><p>
<li><a href="forthcoming.html">Peter on forthcoming elections</a><p>
<li><a href="gdfelect.html">Eune bouanne &ecirc;lection!</a><p>
<li><a href="pmelection.html">L'&Ecirc;lection</a><p>
<li><a href="politics.html">La Politique en J&egrave;rri</a><p>


</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

