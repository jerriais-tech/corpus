<HTML>

<!-- Mirrored from members.societe-jersiaise.org/geraint/jerriais/sole.html by HTTrack Website Copier/3.x [XR&CO'2014], Tue, 15 Jul 2025 14:00:09 GMT -->
<HEAD>
<TITLE>L&eacute; Sol&eacute;</TITLE>
<META  name="keywords" content="Jèrriais, language, langue, sun, solar system, planets, soleil, astronomy, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Sol&eacute;</h2></font></center><p>

<IMG SRC="sole.gif" WIDTH=218 HEIGHT=226 align="right" border=0 alt="L&eacute; sol&eacute; lit">

<P>L&eacute; Sol&eacute; est ieune des millions d'&ecirc;tailes dans not' galaxie, l&eacute; C'm&icirc;n d'St. Jacques. Y'a neu plian&egrave;tes dans not' syst&egrave;me solaithe:</P>

<ul>
<li>M&egrave;rtchure
<li>V&ecirc;nus
<li>T&egrave;rre
<li>Mars
<li>Jupiter
<li>Saturne
<li>Uranus
<li>Nepteune
<li>Pliuton
</ul>


<P>Et y'a un tas d'ast&eacute;ro&iuml;des et d'conm&egrave;tes tchi cirtchulent entouor l&eacute; Sol&eacute; &eacute;tout.</P>

<P>La T&egrave;rre s'trouve &agrave; n&eacute;nante-trais millions d'milles du Sol&eacute;, mais ch'est la leunmi&eacute;the produite par l'Sol&eacute; tchi supporte la vie sus not' plian&egrave;te.</P>

<P>En J&egrave;rri, j'sommes la pliaiche la pus ensolilyie dans l's &Icirc;les Britanniques. N&eacute; v'ch&icirc;n pouortchi j'disons en Angliais "Sunny Jersey", mais i' faut admett' qu&eacute;, compath&eacute; &agrave; la France, y'a trop d'bli&acirc;se et d'plyie pouor pr&eacute;senter eune &icirc;nmage d&eacute; sol&eacute; constant &egrave;s v&icirc;siteurs Fran&ccedil;ais.</P>

<P>Quand m&ecirc;me, y'a un tas d'gens tchi aiment lus solilyi sus nos gr&egrave;ves en &Ecirc;t&eacute;. Mais ach'teu l's autorit&eacute;s donnent d's av&egrave;rtissements entouor l&eacute; dangi d'la radi&acirc;tion solaithe. &Egrave;s &ecirc;coles, les mousses portent des chapieaux pouor lus prot&eacute;gi quand i'sont &agrave; jouer dans l'bel quand i' fait b&eacute;.</P>

<P>I' sembl'ye qu'nos anch&ecirc;tres louangeaient l'sol&eacute;. L's arch&eacute;ologistes tchi trav&acirc;lent pouor l'H&eacute;thitage d&eacute; J&egrave;rri ont d&ecirc;couv&egrave;rt &agrave; ches drein qu&eacute; l&eacute; d'dans d'la tombe &agrave; <a href="hougue_bie.html">La Hougue Bie</a> est en l&icirc;ngne auve l&eacute; l'vant du sol&eacute; &egrave;s &ecirc;tchinnoxes et qu'les rayons du sol&eacute; illeunminnent les pi&egrave;rres du d'dans d'eune faichon myst&eacute;thieuse. Comme tchi qu'ches gens-l&agrave; &eacute;thaient peu b&acirc;ti un mon&ucirc;ment coumme chennechin? Il' &eacute;thaient deu craithe qu&eacute; l'sol&eacute; 'tait l'dgieu tchi lus baillait la vie, les frits et les pliantes.</P>

<P>Et si j'&egrave;rgardons les gens couochis l&eacute; ventre au sol&eacute; sus nos gr&egrave;ves en &Ecirc;t&eacute;, e&ucirc;tent-i' compli&egrave;tement tort?</P>
<P>&nbsp;</P>

<div align="center"><img src="ensolilyi.jpg" width="399" height="190" alt="" title="" /></div>

<P>&nbsp;</P>
<P><b>Des <a href="ditons.html">ditons</a>:</b></P>


<P>&nbsp;</P>
<P>Faut faithe l&eacute; fa&icirc;n tandi qu&eacute; l'sol&eacute; lit.</P>
<P>&nbsp;</P>
<P>N'y'a rein d'nouv&eacute; souos l'touannement du sol&eacute;</P>
<P>&nbsp;</P>
<P>Tchi l&icirc; donn'nait la leune aniet i' vouos d'mand'dait l'sol&eacute; d'main</P>
<P>&nbsp;</P>
<P>Y'a des gr&icirc;ns au sol&eacute;; j'avons changement d'temps.</P>
<P>&nbsp;</P>
<P>L&eacute; sol&eacute; d&eacute; s'tembre trompe Madanme</P>
<P>&nbsp;</P>
<P>Quand l'sol&eacute; p&acirc;sse dans l'ieau, ch'est s&icirc;gne d&eacute; plyie.</P>
<P>&nbsp;</P>
<P>Y'a d's appias au sol&eacute;; ch'est s&icirc;ngne d&eacute; plyie.</P>
<P>&nbsp;</P>
<P>Quand l'sol&eacute; est en leune - s&icirc;ngne d'&ocirc;rage ou d'breune </P>
<P>&nbsp;</P>
<P>D'la plyie &agrave; sol&eacute; l'vant, i' r' f'tha b&eacute; d'vant longtemps.</P>
<P>&nbsp;</P>
Sol&eacute; tchi s'l&egrave;ve mat&icirc;n,<br>
Femme tchi p&acirc;le Lat&icirc;n,<br>
Et houmme tchi bait trop d'v&icirc;n<br>
N&eacute; veinnent janmais &agrave; bouonne f&icirc;n!<P>

<P>&nbsp;</P>
<P><b>Du vocabulaithe:</b></P>

<P>&nbsp;</P>
<CENTER><TABLE CELLSPACING=0 BORDER=0 CELLPADDING=3 WIDTH=80%>
<TR><TD WIDTH="50%" VALIGN="TOP">
<P>les leunettes d'sol&eacute;</TD>
<TD WIDTH="50%" VALIGN="TOP">
<P>sunglasses</TD>
</TR>
<TR><TD WIDTH="50%" VALIGN="TOP">
<P>l&eacute; sol&eacute;</TD>
<TD WIDTH="50%" VALIGN="TOP">
<P>sun</TD>
</TR>
<TR><TD WIDTH="50%" VALIGN="TOP">
<P>l&eacute; syst&egrave;me solaithe</TD>
<TD WIDTH="50%" VALIGN="TOP">
<P>solar system</TD>
</TR>
<TR><TD WIDTH="50%" VALIGN="TOP">
<P>un rayon d'sol&eacute;</TD>
<TD WIDTH="50%" VALIGN="TOP">
<P>sunbeam</TD>
</TR>
<TR><TD WIDTH="50%" VALIGN="TOP">
<P>l&eacute; l'vant du sol&eacute;</TD>
<TD WIDTH="50%" VALIGN="TOP">
<P>sunrise</TD>
</TR>
<TR><TD WIDTH="50%" VALIGN="TOP">
<P>l&eacute; couochant du sol&eacute;</TD>
<TD WIDTH="50%" VALIGN="TOP">
<P>sunset</TD>
</TR>
<TR><TD WIDTH="50%" VALIGN="TOP">
<P>s'ca&ucirc;ffer au sol&eacute;</TD>
<TD WIDTH="50%" VALIGN="TOP">
<P>to bask</TD>
</TR>
<TR><TD WIDTH="50%" VALIGN="TOP">
<P>s'couochi l&eacute; ventre au sol&eacute;</TD>
<TD WIDTH="50%" VALIGN="TOP">
<P>to sunbathe</TD>
</TR>
<TR><TD WIDTH="50%" VALIGN="TOP">
<P>s&eacute; solilyi</TD>
<TD WIDTH="50%" VALIGN="TOP">
<P>to sunbathe</TD>
</TR>
<TR><TD WIDTH="50%" VALIGN="TOP">
<P>l'pouv&eacute; solaithe</TD>
<TD WIDTH="50%" VALIGN="TOP">
<P>solar power</TD>
</TR>

<TR><TD WIDTH="50%" VALIGN="TOP">
<P>un p'tit sol&eacute;</TD>
<TD WIDTH="50%" VALIGN="TOP">
<P>sun-dog</TD>
</TR>
</TABLE>
</CENTER>

&nbsp;<p>
<div align="center"><table border="0"  width="450">
  <tr><!-- Row 1 -->
	 <td><img src="jerriais228.jpg" width="100" height="100" alt="" title="" border="0" /></td><!-- Col 5 -->
     <td><img src="jerriais231.jpg" width="100" height="100" alt="" title="" border="0" /></td><!-- Col 3 -->
     <td><img src="jerriais242.jpg" width="100" height="100" alt="" title="" border="0" /></td><!-- Col 4 -->
     <td><img src="jerriais232.jpg" width="100" height="100" alt="" title="" border="0" /></td><!-- Col 2 -->

  </tr>
</table></div>
&nbsp;<p>
<FONT SIZE=2>
<i>Viyiz &eacute;tout:</i><p>

<ul>
<li><a href="cielvoc.html">Dans l&eacute; ciel</a><p>

<li><a href="pmsole.html">Merrienne attrape un coup d'sol&eacute;</a><p>
<li><a href="solerit.html">L&eacute; sol&eacute; rit</a><p>
<li><a href="herecomesthesun.html">N&eacute; v'ch&icirc;n l'sol&eacute;</a><p>

<LI><A HREF="eclyipse99.html">L'&Ecirc;clyipse</A><p>
<li><a href="leune2.html">La Leune</a><p>
<li><A HREF="gdfleune.html">Un viage &agrave; La Leune!</A><p>
<li><a href="leune.html">L'Homme d&eacute; d'dans la Leune</a><p>
<li><a href="eclyipse.html">Unn' histoua&icirc;re d'&ecirc;clyipse!</a><p>
<li><a href="leune1940.html">L&eacute; sol&eacute; ou la leune?</a><p>
<li><A HREF="lunne.html">La Lunne</A><p>
<li><a href="sanctum.html">Sanctuaire du Po&egrave;te</a><p>
<li><A HREF="leune3.html">Happe la Leune!</A><p>
<li><a href="vierjer.html">La Conm&egrave;te &agrave; Halley</a><p>
<li><a href="astrologie.html">L'astrologie et les crianches</a><p>
<li><a href="tempsvoc.html">L&eacute; temps</a><p>
<li><a href="tempinm.html">L&eacute; temps - tchiques portraits</a><p>
<li><a href="etvous.html">Et vous?</a><p>
<li><a href="abrambilo.html">A Moussieu Bram Bilo</a><p>
<li><a href="seur.html">I'n'ya rein qui sait seur' dans chutt' vie</a><p>

<li><a href="rnouve9.html">L&eacute; sol&eacute; lit jaune coumme du lait</a><p>

<li><a href="solescoltchi.html">Quand l'caud sol&eacute; veint scoltchi par siez m&eacute;</a><p>
<li><a href="plichegj.html">J'v&egrave;rrai l&eacute; sol&eacute; dans la p'liche d'un frit</a><p>
<li><a href="etravlegj.html">&Ecirc;trav'l&eacute; tout tan long trop longtemps au sol&eacute;</a><p>
<li><a href="ombresgj.html">Les ombres &ecirc;trav'l&eacute;s tou&ocirc;nnent auve l&eacute; sol&eacute;</a><p>
<li><a href="solaithegj.html">Sonnet solaithe</a><p>
<li><a href="rouogeciel.html">L&eacute; ciel v&icirc;nt rouoge</a><p>
<li><a href="manteau.html">L&eacute; temps a hal&eacute; sa c&acirc;saque</a><p>
</ul>
</FONT>
&nbsp;<p>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/sole.html by HTTrack Website Copier/3.x [XR&CO'2014], Tue, 15 Jul 2025 14:00:09 GMT -->
</HTML>
