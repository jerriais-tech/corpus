<HTML>

<!-- Mirrored from members.societe-jersiaise.org/geraint/jerriais/cahouain_cracots.html by HTTrack Website Copier/3.x [XR&CO'2014], Tue, 15 Jul 2025 13:59:41 GMT -->
<HEAD>
<TITLE>Puisque les mousses n'ont pas occuo peut m'aveughi avec les cracots</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Puisque les mousses n'ont pas occuo peut m'aveughi avec les cracots</h2></font></center><p>

Puisque les mousses n'ont pas occuo peut m'aveughi avec les cracots et puisque personne ne m'a br&ucirc;l&egrave;t coumme chu pouore Guy Fawkes, me v'chin de r'tou &agrave; ma niche du <a href="royal_square.html">Vi&egrave;r Marchi</a>.<br/>
 <br/>
 J'm'&eacute;tais muchi tchique temps dans la p&acirc;raisse iou les gens sont d'unne grande tranchilit&egrave;t et iou q'lus vaisin n'aime pas &agrave; acat&eacute; san pain.<br/>
 <br/>
 J'y-ai ou&iuml; unne bein dr&ocirc;le d'histou&egrave;the que v'chin.<br/>
 <br/>
 V'l&agrave; qui s'passi &agrave; Jacqueville dans la traisi&egrave;me p&acirc;raisse de l'Ile, coumme j'lai ou&iuml; app'l&eacute;e par un grand houmme.<br/>
 <br/>
 Un Dimanche, Clem 'tait &agrave; s'proumen&eacute; dans un clios du p'tit Conn&egrave;tablle, quand i' rencontri des gens tchi 'taient &agrave; pli&eacute;chi des lachons. I' lus d'mandi tch&egrave;s qu'ou &ecirc;tes &agrave; faithe l&agrave;.<br/>
 <br/>
 Etienne fut envi&egrave;t si&eacute;s l'Vingtyni tchi 'tait bein embarras&egrave;t et tchi vint au but d'un p'tit temps. <br/>
 <br/>
 Quand il arrivi, i' lus dit : &quot;I give you the ordor, leave : member of the police.&quot; I' lus d'mandi lus nom. Iun r&egrave;ponnit : &quot;Thincock, Great Newniant Road.&quot;<br/>
 <br/>
 Le lend'main, le Chantyni alli quasiment de porte en porte dans Great Newniant Road, et n'put pas trouv&eacute; Thincock !<br/>
 <br/>
 J'pense que les lachons sont si&eacute;s le Vingtyni tchi pouorra vos vendre un biau futh&egrave;t qui trouvi dans unne terri&egrave;the.<br/>
 <br/>
</div><div align="center"> ***<br/>
 <br/>
</div><div align="left"> Le Samedi au s&eacute; devant l'jour du carnaval, tchavait 'tait fix&egrave;t pour <a href="guyfawkes.html">Guy Fawkes Day</a>, dans chutte p&acirc;raisse tchi n'y-a pas encuo d'parish-all et qu'les r&acirc;ts sont &agrave; quatorze sous l'quartchi, unne p'tite touann&eacute;e fut faite, parce que n'y-aurait pas ieu temps d'all&eacute; partout Guy Fawkes Day.<br/>
 <br/>
 Enfin i' fallait r&eacute;unithe &agrave; sept h&egrave;uthes au pus tard &agrave; unne longue p'tite maison tchi n'est pas bein haute.<br/>
 <br/>
 Devant st&egrave;rt&eacute;, le 'big drummer' qu'est bein haout , mais qui bat d's'ailes num&eacute;tho iun, s'mint &agrave; dithe : Aussi bein d'pratitchi daeus-trais tunes ach'teu. Allons gar&ccedil;ons, <i>altogether, </i>&quot;There's no luk about the 'ouse&quot;.<br/>
 <br/>
 Apr&egrave;s av&eacute; jou&eacute; un autre &quot;partie de musique,&quot; qui fut si appr&eacute;ci&eacute;e par les spectateurs, i' tait temps d'sorti parce que l'h&egrave;uthe avanchait, le Pr&eacute;sident dit Fall in et tous sortes de dans l'bel, la banner all&eacute; l'avant, avec l'inscription : In aid of the poor, et le band (in full strength !) et les d&egrave;sg&icirc;s&eacute;e.<br/>
 <br/>
 La procession fit route par les Crouaix, tout dr&egrave;t par la Chapelle et entri dans l'bel des lanchouneurs.<br/>
 <br/>
 La band jouait tout l'temps et ma f&eacute; les v'l&agrave; qui ouvre la grand'porte de dri&egrave;the de la wing. Ah ! mais s'ou z'&eacute;tha&icirc;tes veu coumme i' 'taient contents d'av&eacute; l'honneur d'av&eacute; unne telle band &agrave; jou&eacute; si&eacute;s y'eux, car ch&egrave;st du monde tant port&eacute;e pour la musique.<br/>
 <br/>
 Apr&egrave;s qu'il avaient laissi tch&egrave;s un pi&egrave;che d'argent dans la bo&euml;te, le President cryit Three Cheers for Mr --- tandis que la band jouait la pi&egrave;che de musique : For he's a jolly good fellow.<br/>
 <br/>
 La procession se r'formit dans la route et s'en fut par sus les Pliatons jusqu'en Egypte.<br/>
 <br/>
 A la pr&eacute;chaine fais le deuxi&egrave;me ch&acirc;pitre.<br/>
 <br/>
<i> <a href="gwdec.html">Caouain</a></i><br/>
<i> 13/11/1909</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_whew.html">Whew! Whew!</a><p>
<li><a href="cahouain_carnaval.html">La bord&egrave;e du carnaval</a><p>
<li><a href="guyfawkes2.html">Entouor la s&eacute;th&eacute;e d'Guy Fawkes</a><p>
<li><a href="guyfawkes3.html">Guy Fawkes</a><p>
<li><a href="guyfawkes4.html">Les traditions d'la S&eacute;th&eacute;e d'Guy Fawkes</a><p>
<li><a href="guyfawkes5.html">La S&eacute;th&eacute;e d'Guy Fawkes</a><p>
<li><a href="guyfawkes6.html">Guy Fawkes</a><p>
<li><a href="gdfguyfawkes.html">'Guy Fawkes' l&eacute; temps pass&eacute;</a><p>
<li><a href="guyfox.html">Guy Fox</a><p>
<li><a href="fawkes_stouen.html">Guy-Fawkes &agrave; St.-Ouen</a><p>
<li><a href="guyfawkes1909.html">Guy Fawkes 1909</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_cracots.html by HTTrack Website Copier/3.x [XR&CO'2014], Tue, 15 Jul 2025 13:59:41 GMT -->
</HTML>

