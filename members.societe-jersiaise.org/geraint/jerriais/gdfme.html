<HTML>
<HEAD>
<TITLE>La vie d'aut' fais en m&eacute;</TITLE>
<META  name="keywords" content="JÃ¨rriais, maritime history, sailing ships, Channel Islands, sea, navigation, navires, bateaux, sailors">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La vie d'aut' fais en m&eacute;</h2></font></center><p>

<font size="-1"> <i>Le M&eacute;nage &egrave;s Feuvres, St Ou&euml;n.<br>
 L&eacute; 13 d'ao&ucirc;t, 1983.</i><p></font>

Moussieu l'R&eacute;dacteu,<p>

"Papa," j'l&icirc; dis eune s&eacute;th&eacute;e quand j'tais mousse et qu&eacute; j'tions au pid du feu aupr&egrave;s l'th&eacute;e, "contes nous eune histouaithe entou&ocirc;rre chein tch'i' s'arrivait dans les navithes &agrave; vailes quand tu navidgeais. Y'a longtemps qu' tu n'nouos en as pon racont&ecirc; ieune."<p>

"Eh bein, man gar&ccedil;on," i' m'd&icirc;t, "ta manman patha&icirc;ssait craithe que j'tais &agrave; &icirc;nventer l's histouaithes d&eacute; ma vie en m&eacute; et ou m&eacute; d'mandit si j'tais a t'raconter des biougses; ch'est en tchi j'avais pens&eacute; tch'i' valait mus oublier ches contes d&eacute; man janne temps. Ch'est quand m&ecirc;me natuthel qu&eacute; quand d's hommes sont en m&eacute; pour des mais d'temps sans vaie d't&egrave;rre, et tch'i' sont d&eacute; diff&eacute;thents pays et d&eacute; diff&eacute;thentes r'ligions, i' faut s'attendre qu&eacute; des choses s'arrivent tchi patha&icirc;ssent riditchules. Sans doute, les captaines ont des dr&ocirc;les d'id&eacute;es &eacute;tout et, &eacute;tant ma&icirc;tres supr&egrave;mes d&eacute; lus navithes en m&eacute;, i' peuvent faithe lus &ecirc;tchipes ob&eacute;i, l&eacute; pus souvent &agrave; lus b&eacute;n&eacute;fice mais tchiquefais (sans l'vouler) &agrave; lus pr&eacute;judice.<p>

 "Enfin, ta manman est si bouanne cou&ocirc;tuthi&eacute;the qu&eacute; v'l&agrave; tchi m'ram&eacute;mouaithe qu&eacute; l'cap'taine d'un grand navithe dans tchi j'fis un viage en Australie s&eacute; criyait &ecirc;t un sup&egrave;rbe cou&ocirc;tuthyi. Il 'tait tr&eacute;jous &agrave; &ecirc;prouver &agrave; trouver d'la cou&ocirc;tuthe &agrave; faithe pour les naviguants dans l'navithe.<p>

 "L'affaithe 'tait v'nue au point qu&eacute; ch&acirc;que fais tch'i' viyait tchique trilleuse dans l's habits d'iun d'nous, i' fallait haler l'corset, braies ou c'minse pour tch'i' p&ucirc;sse y cou&ocirc;tre un cliu. Tout &eacute;thait 't&eacute; bein s'il avait r&ecirc;ellement 't&eacute; bouan cou&ocirc;tuthyi, mais i' n's'y r'conna&icirc;ssait pon pus qu&eacute; l'tchian, et i' cou&ocirc;sait souvent un cliu d'drap d&eacute; diff&eacute;thente couleu sus l'v&ecirc;tement d'vant li. Et pis i' n'avait tr&eacute;jous pon du fi d'la couleu voulue, et ses longs points 'taient bigbichis et nou pouvait vaie l'cliu d'un but du navithe &agrave; l'autre!<p>

 "V'l&agrave; tch'allait bein quandi qu&eacute; j'tions en m&eacute; et tch'i' n'y'avait p&egrave;rsonne &agrave; vouos r'garder, mais quand nou 'tait en cauchie et qu' nou pouvait aller &agrave; t&egrave;rre ch'tait eune aut' affaithe! Quand j'appr&eacute;ch&icirc;nmes d'<a href="gdfaustralie.html">Australie</a>, Jean Tourgis, un bel homme de siex pids d'haut, m&icirc;nt san bouan fa pour l'airer d'vant l'mett' pour y'aller eune fais en cauchie. B&eacute;t&ocirc;t eune temp&ecirc;te innatendue nouos tchit sus l'co et fallit am'ner les vailes. L&eacute; cap'taine ordonnit 'All hands and the cook' d&eacute; s'y mett' et l'pou&ocirc;rre Jean n'eut pon l'temps d&eacute; s'd&ecirc;changi et l&eacute; v'l&agrave; &agrave; gr&icirc;mper amont l'ridgage atout ses bouans habits!<p>

 "Eune fais les vailes am'n&eacute;es, comme ses habits 'taient touos tremp&eacute;s i' les m&icirc;nt &agrave; stchi dans la cabo&ucirc;se. L&eacute; lendemain au matin quand il allit les qu'si, i' trouvit eune taque d&eacute; tathe d&eacute; deux ou trais pouces d&eacute; long sus l&eacute; d'vant d'sa c&acirc;saque.<p>

 "J'l&icirc; dis d'aller la montrer au cap'taine tchi l&icirc; donn'nait p't-&ecirc;t' tchique r&ecirc;compense pour la faithe netti eune fais arriv&eacute;e en Australie. Quand l'cap'taine vit la c&acirc;saque i' l&icirc; dit: 'J'ai un cliu tch'est la m&ecirc;me couleu, &agrave; tchiquechose pr&egrave;s, et j'm'en vais l'cou&ocirc;tre sus la taque, et p&egrave;rsonne,n&eacute; pouorront s'en ap&egrave;rch&eacute;ver. Conna&icirc;ssant l'couochonnage qu&eacute; l'cap'taine appelait d'la cou&ocirc;tuthe, l&eacute; pou&ocirc;rre Jean 'tait au m'sesp&eacute; et d&icirc;t au cap'taine tch'i' n'voulait pon l&icirc; donner ch't embarras-l&agrave;, mais i' n'y'avait rein &agrave; faithe pour emp&ecirc;chi l'captaine d&eacute; pratitchi sa cou&ocirc;tuthe. 'Bah!' i' d&icirc;t &agrave; Jean; un bou&acirc;n cap'taine dait les naviguants d&eacute; s'n &ecirc;tchipe. Ou-s-&ecirc;t' tous des bou&acirc;ns gar&ccedil;ons dans l'ch&acirc;t&eacute;, et j'm'en vais rabilyi chenna dans dgiex minnutes et ta c&acirc;saque es'sa comme neuve!'<p>

 "Quand ou r'v&icirc;nt au ch&acirc;t&eacute;, sa c&acirc;saque, y'avait un cliu d'ssus qu&eacute; nou pouvait vaie auve les i&egrave;rs freunm&eacute;s! L'id&eacute;e du cap'taine d&eacute; 'tchique chose pr&egrave;s' 'tait qu&acirc;si la diff&eacute;thence entre ni&egrave;r et blianc, et Jean &eacute;thait peu en plieuther quand i' vit sa bouanne c&acirc;saque.<p>

 " 'N't&eacute; g&ecirc;ne pon,' j'l&icirc; dis. 'I' n'y'a qu' &agrave; d&ecirc;couotre chu cliu-l&agrave; et porter ta c&acirc;saque &agrave; netti quand j&eacute; s'sons &agrave; Sydney'. Comme les points 'taient longs, ch'fut eune p&eacute;tite affaithe d&eacute; d&ecirc;couotre l&eacute; cliu, mais, h&eacute;las, l&eacute; cap'taine avait cop&eacute; la taque houorte d&eacute;vant couvri l&eacute; creux auve l&eacute; cliu, et n&eacute; v'l&agrave; l'affaithe pi&eacute;the qu&eacute; janmais! 'Eh bein, Jean', j'l&icirc; dis, 'la miyeu chose &agrave; faithe est d&eacute; t&acirc;chi d'trouver un mio d'drap tch'est d'la m&ecirc;me couleu d'tan fa quand j'ithons boutitchi &agrave; Sydney ou porter ta c&acirc;saque &agrave; tchique boutique tchi fait des r'path&acirc;tions d'habits'. Mais Jean 'tait &icirc;nconsolabl'ye et finnit par touanner san bou&acirc;n fa en habits d'travas.<p>

 "Ph'lippe Bosdet, tch'&eacute;tait nouot' tch&egrave;rpentchi d'navithe, fut l' pr&eacute;chain &agrave; souffri par la cou&ocirc;tuth'thie du cap'taine. Il avait eune trillache au dri&eacute;the d&eacute; ses braies qu&eacute; l'cap'taine avait r'cou&ocirc;sue. Ch'tait des vielles braies tchi n'valaient pon chi, et quand Ph'lippe s&eacute; ba&icirc;ssi &agrave; ramasse sa brioche tch'avait tchaie d&eacute; d'dans sa pouchette quand il 'tait &agrave; baithe eune fais dans l'aub&egrave;rge &agrave; t&egrave;rre, les points donn&icirc;drent et i' lut eune exp&ocirc;sition d'dri&egrave;the d&eacute; tch&egrave;rpentchi!<p>

 "Un gas tch'&eacute;tait la b&ecirc;te au dgiabl'ye et un mio &ecirc;b&eacute;d&eacute; d'bouaisson 'tait en train d&eacute; l'ver san v&egrave;rre d&eacute; bi&eacute;the quand i' li v&icirc;nt dans l'id&eacute;e d'arr&ocirc;ser l'dri&eacute;the &agrave; Ph'lippe auve chein tchi restait dans l'fond d'san v&egrave;rre! L&eacute; r&ecirc;sultat fut eune bastaude tchi finnit par les mett' touos les deux &agrave; l'h&ocirc;pita et j'e&ucirc;nmes &agrave; faithe vaile sans tch&egrave;rpentchi. Heutheusement qu&eacute; nouot' pr&eacute;chain arr&ecirc;t 'tait &agrave; Melbourne, et Ph'lippe pu nouos r'joindre l&agrave;."<p>

<i> <a href="lefeuvre.html">George d'La Forge</a></i> 

&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="mevoc.html">La m&eacute; en J&egrave;rriais</a><p>
<li><a href="me3voc.html">L&eacute; vocabulaithe d'la m&eacute; dans les trais langues</a><p>
<li><A HREF="mers.html">Les mers et les rivi&eacute;thes</A><p>
<li><a href="gdfenme.html">En m&eacute;</a><p>
<li><a href="gdfme2.html">En M&eacute;</a><p>
<li><a href="paissons.html">Les pa&icirc;ssons en J&egrave;rriais</a><p>
<li><a href="noeuds.html">Des noeuds en J&egrave;rriais</a><p>
<li><a href="compas.html">Les Pouaintes du Compas en J&egrave;rriais</a><p>
<li><a href="ventvoc.html">L&eacute; vent</a><p>
<li><a href="gdfnaufragi.html">Papa fut Naufragi!</a><p>
<li><a href="gdfnaufragi2.html">Les d'vis du Bouan'homme George</a> (na&ucirc;fragi)<p>
<li><a href="gdfnaufragi3.html">Les d'vis du Bouan'homme George</a> (na&ucirc;fragi)<p>
<li><a href="gdfpassant.html">En p&acirc;ssant...</a><p>
<li><a href="gouorray.html">Eune courte histouaithe du H&acirc;vre d'Gou&ocirc;rray et san va&icirc;sinnage</a><p>


<li><a href="gdfrcord.html">Un r'cord du temps jadis</a><p>
<li><a href="memaugi.html">La M&eacute;, Ch'est M&eacute;, la M&eacute;</a><p>
<li><a href="aventur.html">Unn' Aventur' en M&eacute;</a><p>
<li><a href="suslame.html">Sus la M&eacute;</a><p>

<li><a href="batchieaux.html">I' n'est pon tr&eacute;jous math&eacute;e quand l'bat&eacute; fliotte</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>