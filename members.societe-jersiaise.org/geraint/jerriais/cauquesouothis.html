<HTML>

<!-- Mirrored from members.societe-jersiaise.org/geraint/jerriais/cauquesouothis.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>La ca&ucirc;que-souothis et les deux b'lettes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La ca&ucirc;que-souothis et les deux b'lettes</h2></font></center><p>

<CENTER><TABLE><TR><TD>

Eune ca&ucirc;que-souothis s'avisit un jour d's&eacute; s&icirc;lyi<br/>
dans eune t&acirc;ni&eacute;the de b'lette sans aver r'm&egrave;rtchi l'dro<br/>
La b'lette, affront&eacute;e d'm&ecirc;me tr&eacute;jous contre les souothis,<br/>
fut qu&eacute;daine la mangi d'un co.<br/>
&quot;Qu&eacute; tchi! &Ocirc;s'-ous,&quot; qu'ou dit, &quot;vouos mouontrer ich&icirc;n, v&eacute;the,<br/>
aupr&egrave;s qu&eacute; vot' l&icirc;ngnage a &ecirc;prouv&eacute; d&eacute; m'ni&eacute;the!<br/>
N'&ecirc;t'-ous pon eune souothis? L&eacute; vrai ch'est d'rav&ecirc;tchi:<br/>
ous &ecirc;tes ieune d&eacute; ches'-l&agrave; - ou j&eacute; n'sis pon eune b'lette.&quot;<br/>
&quot;Nou-fait-dgia!&quot; la r&ecirc;ponse fut nette.<br/>
&quot;M&eacute;, j'n'en sis pon ieune d'chu m&ecirc;tchi.<br/>
M&eacute;, eune souothis? Nou ment &agrave; dithe eune chose itelle.<br/>
Faut r'm&egrave;rcier l'Griyeux d'l'Unniv&egrave;rs:<br/>
j'sis un oua&icirc;s&eacute; - &egrave;rgardez m's ailes.<br/>
H&egrave;que toutes les b&ecirc;tes tchi volent dans l'air!&quot;<br/>
Ou p&egrave;rsuadit auve chutte raison<br/>
et g&acirc;ngnit sa lib&eacute;th&acirc;tion<br/>
&eacute;pis san drouait d&eacute; prendre la paque.<br/>
Deux jours pus tard, chutte pou&ocirc;rre nia&ucirc;minne<br/>
s'drotchit siez eune aut' b'lette - &ecirc;cliaque! -<br/>
tchi n'aimait pon l'oua&icirc;th'l&icirc;n et en 'tait eune enn'minne.<br/>
Nou craithait qu'chette-l&agrave; 'tait &egrave;s grand dangi&egrave;rs enclyinne!<br/>
Madanme la B'lette, mouontrant ses dents &eacute;pis ses gr&icirc;ns,<br/>
fut d'avis d'la d'vouother par cause qu'ou 'tait d'l'oua&icirc;th'l&icirc;n.<br/>
Tout coumme la ca&ucirc;que-souothis fit san prot&ecirc;t d'cou&ocirc;teunme:<br/>
&quot;M&eacute;, un oua&icirc;s&eacute;? Qu&eacute;ment! J'sis d'aut' chose qu&eacute; chenna.<br/>
Tch'est qu'il a, un oua&icirc;s&eacute;? Des plieunmes.<br/>
J'sis eune souothis! Cou&ocirc;sinne des rats!<br/>
Qu&eacute; l'Bou&ocirc;n Dgieu ma&ucirc;diche touos les cats!&quot;<br/>
Oulle avait deux fais ardgui<br/>
et deux fais d'm&ecirc;me sauv&eacute; sa vie.<br/>
<br/>
Y'en a tchi lus adonnent pr&ecirc;ts &agrave; tou&ocirc;nner c&acirc;saque;<br/>
et, coumme chutte ca&ucirc;que-souothis, traitent autchun risque d&eacute; tru.<br/>
L'avis&eacute; dit &agrave; Paul ou Jacques:<br/>
sait &quot;H&egrave;que les Rouoges!&quot; sait &quot;H&egrave;que les Blius!&quot; <br/>
<br/>
<i>Jean de la Fontaine</i><br/>
<i>V&egrave;rsion J&egrave;rriaise d&eacute; <a href="jerpoem.html">Geraint Jennings</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="jvadsaintgeorge.html">L&eacute; J'va d'Saint George et l'Freunmion</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
<li><a href="tortuelievre.html">La Tortue et l'Li&egrave;vre</a><p>
<li><a href="rnard_verjus.html">L&eacute; r'nard et l'v&egrave;rjus</a><p>

<li><a href="mayakovsky.html">Ch&acirc;tchun &agrave; san go&ucirc;t</a><p>
<li><a href="mlon.html">L&eacute; M'lon et l&eacute; Gliand</a><p>
<li><a href="soupegalot.html">La soupe d&eacute; galot</a><p>


<li><a href="mathouaith.html">L&eacute; Mathinnyi et l'Oua&icirc;th'l&icirc;n</a><p>
<li><a href="vaquenettisseuse.html">L'histouaithe d&eacute; la vaque nettisseuse</a><p>
<li><a href="2cats.html">Deux cats lus en f&ucirc;tent boutitchi</a><p>
<li><a href="crocodile_jkannand.html">Crocodile</a><p>


<li><a href="jul2017a.html">L'Histouaithe du Ch&egrave;r, d'la Ch&egrave;rvette, et du Chef Minnistre</a><p>
<li><a href="rouogebyiu.html">Rou&ocirc;ge ou B'yiu?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cauquesouothis.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>

