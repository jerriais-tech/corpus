<HTML>

<!-- Mirrored from members.societe-jersiaise.org/geraint/jerriais/laiesseetme.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
<HEAD>
<TITLE>La&iuml;esse et M&eacute;</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La&iuml;esse et M&eacute;</h2></font></center><p>
<CENTER><TABLE><TR><TD>

La&iuml;esse et m&eacute; j'&eacute;tions jeunmieaux<br>
D'eune &egrave;rsembliance hardi visiblye;<br>
D&eacute; fache et d'membres comme deux d'gouts d'ieau -<br>
J'&eacute;tions comme iun, si pr&egrave;s qu'possiblye!<br>
<br>
Ch'tait emb&ecirc;tant, tout d'm&ecirc;me, valet,<br>
Car iun pour l'aut' j'tions souvent pr&icirc;ns;<br>
Nouos gens m&ecirc;laient La&iuml;esse et m&eacute; - <br>
Ah danme, j'tions comme deux p'tits lap&icirc;ns!<br>
<br>
Les preunmi&eacute; jours en nouos lavant<br>
La fichue gardgienne nouos m&ecirc;lit,<br>
La m&ecirc;me b&ecirc;tise fut faite, dans l'temps<br>
Pus tard quand l'minnistre nouos nommit!<br>
<br>
Mais toute ma vie j'ai 't&eacute; vengi -<br>
Mes peines c'mench&icirc;tent quand j'tais tout p'tchiot,<br>
Man fr&eacute;the 'tait m&eacute; et m&eacute; j'tais li -<br>
H&eacute;, j'avais bieau crier haro!<br>
<br>
Si j'avais faim - ah danme, noufait,<br>
Nou 'tait bein seux d'souongni La&iuml;ot!<br>
Ch'tait tr&eacute;jous li qu'en profitait -<br>
M&ecirc;me quand j'voulais aller sus l'pot!<br>
<br>
Si iun d'nouos deux tchique dro faisait<br>
La&iuml;esse 'tait seux d'en remporter;<br>
Et si par malheu i' piaillait<br>
J'tais seux c&egrave;rtain d' &ecirc;t' talmous&eacute;!<br>
<br>
Quand i' fallait l&icirc; torchi l'nez<br>
I' s'sauvait bein vite auve l&eacute; sien!<br>
Assa, ou m'craithez s'ou voulez,<br>
I' m'happaient, ieux, et m'torchaient l'mein!<br>
<br>
S'i' fallait prendre d'la m&eacute;d'cinne<br>
Ch'tait m&eacute; sans doute tch'&eacute;tait appel&eacute;,<br>
J'&ecirc;copissais, faisais des grinnes -<br>
Man fr&eacute;the La&iuml;esse s&eacute; motchait d'm&eacute;!<br>
<br>
Mais j'eus ma r'venge, dgia, eune bord&eacute;e,<br>
J&eacute; n'tais pon bein, j'avais l'corps d&ucirc;!<br>
I' fallait, prendre des p'tits boulets -<br>
H&icirc;n, h&icirc;n, ha, ha! La&iuml;esse les eut!<br>
<br>
Nouos v'l&agrave; &agrave; l'&ecirc;cole touos les deux,<br>
H&eacute;las, mon doue, j'tais pas finni!<br>
Viyant qu'man fr&eacute;the 'tait roupilleux -<br>
Combein qu'j'en ai 't&eacute; qu&eacute;tilli!<br>
<br>
D'la m&ecirc;me hardelle j&eacute; d'v&icirc;nmes &ecirc;pr&icirc;ns,<br>
St&egrave;r m&eacute; chouaisit et j'm'engagis;<br>
Boufre, pus tard tout fut d&ecirc;m&icirc;ns,<br>
Chose &egrave;rm&egrave;rquablye - l'aut' la mathyit!<br>
<br>
D's ann&eacute;es aupr&egrave;s, dgi&acirc;tre sait tout,<br>
J'tions en comm&egrave;rce, ch&acirc;tchun pour s&eacute;,<br>
Et j'faisais bein, mais touos les sou -<br>
La&iuml;esse &egrave;rch&eacute;vait tout pour m&eacute;!<br>
<br>
Eune fais &eacute;tou quand il 'tait souard<br>
Qu'il assonmit l'chent'nyi d'St. Ou,<br>
I' v&icirc;ntent m&eacute; qu'si l&eacute; s&eacute;, tout tard - <br>
Sans pus d'affaithes i' m'm&icirc;ntent au cliou!<br>
<br>
Et toute not' vie ch'a 't&eacute; m&icirc;ns&eacute;the<br>
(Par eune m&ecirc;pr&icirc;nse d&eacute; nouos pathents!)<br>
D'aver 't&eacute; n&eacute;s jeunmieaux et fr&eacute;thes<br>
Et d'aver v&ecirc;tchu si longtemps!<br>
<br>
Tout est finni, ach'teu, pour bouon -<br>
Criyiz-m&eacute; ou n&eacute; m'criyiz pon,<br>
L'aut' jeu j'mouothis d'un coup d'sol&eacute;<br>
Et l'pouorre La&iuml;esse fut enterr&eacute;!<p>

&nbsp;<p>

<i><a href="lemaistre.html">Fra&icirc;nque Le Maistre</a></i><p>
</TD></TR></TABLE></CENTER>
&nbsp;<p>
<i>(Chennech&icirc;n dait &ecirc;t' &icirc;nspith&eacute; par  la po&eacute;sie Anglia&icirc;che &#147;The Twins&#148; par H.S. Leigh.)</i><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="famvoc.html">La fanmil'ye en J&egrave;rriais</a><p>
<li><a href="8efans.html">Nos Huit &Ecirc;fans</a><p>
<li><A HREF="efant.html">L'&eacute;fant d'sa M&egrave;re</A><p>
<li><a href="frethe.html">Man p'tit fr&eacute;the</a><p>
<li><a href="manptitfrethe.html">Man p'tit fr&eacute;the</a><p>

</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/laiesseetme.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
</HTML>
