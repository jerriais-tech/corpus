<HTML>

<!-- Mirrored from members.societe-jersiaise.org/geraint/jerriais/painreturn.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
<HEAD>
<TITLE>Piteur announces his return</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur announces his return</h2></font></center><p>

A la fin, m'y r'v&eacute;chin, dans not' chier p'tit Jerri. N'y'avait pon l'mende que j'm'attendais, l'aut' jour sus la cauchie a m'vais d&egrave;sb&eacute;rtchi et m'shouait&eacute; la binvnue. Sans doute, nou n'savit pon au juste tchi jour que ch&eacute; s'ait; je n'le savais pas m&eacute; m&ecirc;me. Tout d'm&ecirc;me, j'm&eacute; s'ais attendu qu'y'&eacute;thait yeu pus d'gens; j'thais creu que bon d'monde &eacute;thaient 't&eacute; rencontr&eacute; touos les batieaux pour n&eacute; pon mantchi la chance de m'vais d&egrave;sb&eacute;rtch avec tout man bagage et ma brachie d'sabres. Chinq ou six pettes de cauchies, un matlot ou deux - sans p&acirc;l&eacute; du Chantnyi Cooke a tchi qui fallait dounn&eacute; un tas d'resin'ment avant d'pou&eacute; s'&egrave;scapp&eacute;. Pour quant-a-m&eacute;, n'y'eut pon grand embarras. J'sis assez bin counnu, Djeu mer&ccedil;i, pour que nou s'quarre quand j'passe; ma fache est l&agrave; qui r&egrave;spond pour m&eacute;, et je d'valli a terre sans seulment av&eacute; besoin d'lus montr&eacute; man passe-port sus tchi qu'&eacute;tait cliutt&eacute; ma photographie, la couleu d'man nez, la la&icirc;ze de ma bouoche, et qui fallait laissi l'porteur viagi partout ou-&egrave;s qui voudrait.<br/>
<br/>
N'y'avait pon nintou d'moteur a m'attendre; ch'fut entre La&iuml;z&eacute; et ma fille que j'tch&eacute;th&icirc;mes mes casses jusqu'a siez nous - les femmes en d'puthaient d'sueu! En entrant, la preumi&eacute; chose que j'fit, apr&egrave;s qui m'eutes toutes les deux embr&eacute;chi en plieuthant dans man co, ch'fut d'manji a man tou seu la bouonne steak qu'La&iuml;z&eacute; m'avait pr&eacute;path&eacute;, b&eacute;the eunne boutelle de biethe, et fait un p'tit soumme sus l'sofa. Et pis, apr&egrave;s, nou s'lavi, nou s'chanji, et nou s'en fut au Post ch&acirc;tchi d'main avec le Staff.<br/>
<br/>
J'fu r'chu &quot;on ne peut mieux,&quot; coumme i' disent parmi l's officiers Fran&ccedil;ais avec tchi j'ai t&eacute; dren'ment. Ch'tait &quot;Moussieu Pain,&quot; par chin; &quot;Good ole Piteur,&quot; par l&agrave;; &quot;Dounnez m&eacute; vot' casaque, que j'pende vot' chapp&eacute; sus l'cro, assieve-ous sus chutte tchaise, mettez vos pids sus l'garde-feu.&quot; Ch'tait tous des bouans gar&ccedil;ons, tous contents de m'vaie; faudra que j'd&icirc;se a La&iuml;z&eacute; d'les invit&eacute; a bethe du t&eacute;e - Les siens qui n'sont pon mathi&eacute;s - quand je s'ons pus s&eacute;ttl&eacute;s dans nos appart&eacute;ments.<br/>
<br/>
Apr&egrave;s qu'nous eu bin d'v&icirc;s&eacute; et qui m'eutes apprins lus signes d&eacute; francmachon (touos l's escrivains en ont entre yeux), i' m'fites ramont&eacute; a haut, dans l'office du Chef. Charmant houmme, le Chef du Post, bin av'nant, et pas du tout a sifaiches; j'm'en vais faithe man possiblye pour lis pliethe.<br/>
<br/>
Apr&egrave;s qu'j'eumes s&eacute;ttl&eacute; combin qu'j'&eacute;thais d'gages et combin d'heuthes i'm faudrait travallyi par jour, i' m'doun&icirc;tres un crayon, eunne boutelle d'encre, et du papi, et m'envy&icirc;tes bagnaud&eacute; en ville, chin-et-l&agrave;, vaie tchi chang'ments y'avait yeu d'pis la dj&egrave;rre. Rin n'avait changi, pour dithe! Les gens s'proumnaient dans les rues l'nez l'avant coumme d'amor, les boutiques avaient lus pus belles marchandises dans les f'n&egrave;tres et les fallyis souos l'conteux, et j'm'aperchu en l'heu qu'la litcheu avait hauchi d'prix mais qu'y'en avait mains dans l'verre. J'apprins &eacute;tou qu'y'a bri qu'not' milice pourait bin av&eacute; a all&eacute; au front pour lus a&icirc;dji a agv&eacute; les Boches. Ch'n'est pas d'mes affaithes de distchut&eacute; si l'Gouvernement a l'drou&eacute;t d'envi&eacute; nos gens a s'battre hors l'Ile. Mais j'sai bin eunne chose! Ch'est qu'j'en r'vins; que j'n'en sis pas mort, et qu'si Lonore 'tait gar&ccedil;on j'lis m'ettrais yun d'mes sabres dans chaque main, et j'lis dithais: &quot;Vas y, man fiston! Va prendre la pli&eacute;che de tan p&eacute;the et t&acirc;che d'&egrave;smaglyi l'pus qu'tu pou&ocirc;rras d'ches pamph&egrave;ques la.&quot; I' n'dueuront pon longtemps a ch't'heu: oquo tchiq mais et la Prusse s'a bost&eacute;e coumme eunne vessie. &quot;We know something,&quot; coumme me disait tchiq'un d'haut pli&eacute;chi siez tchi j'tais a b&eacute;the-du-t&eacute;e just&eacute;ment d'vant m'en r'v&eacute;nin.<br/>
<br/>
J'fut &egrave;sm&eacute;rvillyi d'apprendre tchi mouochin d'sous l'Post av&eacute; gli&eacute;nn&eacute; pour des comforts au Front et a toutes sortes de bouonnes causes. J'en savais d&eacute;ja tchiq' chose. Bin des fais, apr&egrave;s eunne niet pass&eacute;e dans les tranchis, dans d'l'ieau jusqu'au menton, j'n'&eacute;thais pas yeu d'cauches a chanji, ni de p'tun a feumm&eacute;, si ch'n'est pour les patchets qui v'naient d'Jerri. Faut continu&eacute;, bouonnes gens. Nou n'en f'tha jommais trop pour les braves de l&agrave; bas - j'en laissi oquo pus d'yun dri&eacute;the m&eacute;.<br/>
<br/>
<i><a href="brambilo.html">Piteur Pain</a></i><br/>
<i>EP 20/1/1916 </i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="peterhome.html">Peter is coming home</a><p>
<li><a href="painrvint.html">Mait' Piteur s'en r'vint</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painreturn.html by HTTrack Website Copier/3.x [XR&CO'2014], Tue, 15 Jul 2025 13:59:21 GMT -->
</HTML>

