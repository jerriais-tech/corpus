<HTML>
<HEAD>
<TITLE>The Question of Shorter Skirts</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>The Question of Shorter Skirts</h2><br>
Merrienne, this time, IS Annoyed<br></font></center><p>
<br>
Moussieu l'Editeu,<br>
<br>
Hier matin, apr&egrave;s av&eacute; liu la g&acirc;zette, la Merrienne me posit une tchestchon.<br>
<br>
&#147;Y'a tchiquechose ichin qu'je n'comprends pas,&#148; ou m'dit. &#147;Peux-tu m'l'explitchi?&#148;<br>
<br>
&#147;P't'&ecirc;tre be qu'oui et p't'&ecirc;tre ben qu'n&acirc;nin,&#148; j'l'y dit. &#147;Tchesque ch'est?&#148;<br>
<br>
&#147;Ch'est entou&ocirc;re un comit&eacute; d's'Etats tch'y s'en vont s'm&ecirc;l&eacute; de tchiquechose tchi n'les concerne pas.&#148;<br>
<br>
&#147;Oh, grand do&ucirc;x d'la vie,&#148; j'l'y dit, &#147;n'y'a rain d'dr&ocirc;le dans chonna. Ch'est une chose tchi s'arrive touos les jours. Ne t'fait pas d'mauvais sang pour une p'tite affaithe de m&ecirc;me.&#148;<br>
<br>
&#147;Allons, &ecirc;coute, Ph'lip,&#148; ou s'fit. &#147;Ch'est s&eacute;rieux chutte fais. Er'garde pour t&eacute;-m&ecirc;me.&#148; Et ou m'flianque le papi.<br>
<br>
Je liut l'morc&eacute; au sujet du comit&eacute; des biaut&eacute;s natuthelles tch'y, accordant &agrave; la g&acirc;zette s'en allaient av&eacute; un mot &agrave; dithe au sujet d'chen qu'nos femmes et nos filles ont s&ucirc;s l'co. &#147;Eh ben,&#148; j'dis &agrave; la Merrienne, &#147;j'en approuve. Ch'est l&ucirc;s d'v&eacute; de l'faithe.&#148;<br>
<br>
&#147;Et pourtchi chonna?&#148; ou me d'mandit s&eacute;v&egrave;thement. &#147;Tch'y l&ucirc;s tou&ocirc;illent de l&ucirc;s louaix et tout chu gniolin-l&agrave; et tch'y nos laissent trantchilles. Eh ben &eacute;tout, n'en v'la!&#148;<br>
<br>
&#147;Tu n'comprends pas,&#148; j'l'y dit. &#147;Nous a ou&iuml; qu'y'a un comit&eacute; tch'y s'en va ordonn&eacute; qu'&agrave; l'av'nin les robes et les cotillons dev'thont couvri la g'ville du pid, et y'en a un autre tch'y s'y'oppose et tch'y voudrait les vais ocquo p&ucirc;s courts tchi n'sont agniet.&#148;<br>
<br>
&#147;P&ucirc;s courts!&#148; ou s'&ecirc;criyit. &#147;P&ucirc;s courts! Sont-y f&ocirc;s? A chu compte-l&agrave;, aussi ben n'en av&eacute; pas du tout.&#148;<br>
<br>
&#147;Oh ben je n'sait pas,&#148; j'l'y dit. &#147;Je n's'y pas trop seux qu'j'approuv'thais d'chonna. Faut &ecirc;tre raisonablye. Epis ne v'la l'hiv&eacute; tchi veint. As-tu pens&eacute; &agrave; chonna?&#148;<br>
<br>
&#147;J'n'ai pens&eacute; &agrave; rain,&#148; ou m'dit, se l'vant d'sa tchaise. &#147;Sinon que si tu continue d'm&ecirc;me. tu t'en vas attrap&eacute; tchiquechose &agrave; travers la t&ecirc;te.&#148; Et ou gaffe le pot-&agrave;-tais.<br>
<br>
&#147;N&acirc;nin, n&acirc;nin,&#148; j'l'y dit. &#147;N'fait pas chonna, ma chi&egrave;the. Tu sais ben qu'je n's'y pas ben raide. J'te fais m's'extch&ucirc;ses.&#148;<br>
<br>
&#147;Bon,&#148; ou s'fit, &#147;mais ne r'qu&eacute;menche pas. Ach'teu, peut-tu m'dithe ou&ecirc;sque-y d'meuthe le pr&eacute;sident d'chu comit&eacute; tch'y voudrait nos r'accourchi nos habits. Y'a deus-trais choses que j'voudrais l'y dithe.&#148;<br>
<br>
&#147;Je n'connais ni l'moussieu ni s'n'adresse,&#148; j'l'y raiponnit, &#147;et ch'est p't'&ecirc;tre aussi ben.&#148;<br>
<br>
&#147;Et pourtchi chonna?&#148;<br>
<br>
&#147;Parsque je n'voudrais pas vais ma bouonnefemme en cage,&#148; j'l'y raiponnit, &#147;et m&eacute; laissi ichin &agrave; man tout-seu &agrave; faithe tout l'bernage.&#148;<br>
<br>
&#147;Nan,&#148; ou s'fit, &#147;et j'pense ben qu'tu n'aim'thais pas &agrave; li&eacute;the s&ucirc;s la g&acirc;zette qu'un certain Jur&eacute;-Justicier avait tait port&eacute; &agrave; l'h&ocirc;pita avec le co rompu?&#148;<br>
<br>
&#147;Ben se&ucirc;x qu'nan,&#148; j'l'y dit, &#147;mais chen tchi me f'thait l'p&ucirc;s d'ma che s'sait d'vais ma Merriaienne pendant au but d'une corde. Oublie tout chu gniolin-l&agrave;, ma vielle, et met-t&eacute; &agrave; tan travas.&#148;<br>
<br>
Et sans dithe un autre mot, ou s'y mint.<br>
<br>

&nbsp;<p>
<a href="lebrocq.html">Ph'lip</a><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="habvoc.html">L'habilement en J&egrave;rriais</a><p>
<li><a href="pmoutfit.html">Merrienne and her outfit</a><p>
<li><a href="pmbudget.html">Le Budget et l'fameux tunnel</a><p>
<li><a href="pmnewlook.html">Merrienne Buys the New Look</a><p>
<li><a href="madmode.html">Madame La Mode</a><p>
<li><a href="robemode.html">La Robe &agrave; la Mode</a><p>
<li><a href="gdfhabillement.html">L'Habillement Des Femmes</a><p>
<li><a href="caroline.html">Caroline et sa crinoline!</a><p>
<li><a href="gdfmode.html">&Ecirc;tes-ous &agrave; la mode?</a><p>
<li><a href="gdfhabits.html">L's Habits du temps pass&eacute;</a><p>
<li><a href="cotiyion.html">L&eacute; Bi&acirc;nc Cotiyion</a><p>
<li><P><A HREF="cotillon.html">La Bouonne Femme et ses Cotillons</A></P>
<li><a href="nora_criena.html">La villaise s'crait bein brave</a><p>
<li><a href="patrobes.html">Les longues patouilles de robes</a><p>
<li><a href="mode.html">La mode</a><p>
<li><a href="gdfviyous.html">Viy'-ous cliai?</a><p>
<li><a href="affole.html">Nou dit qu'il en affole &agrave; tout &acirc;ge</a><p>
<li><a href="habitsfemmes.html">Habits et... femmes</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdfelections1975.html">&Ecirc;lections et appointements</a><p>
<li><a href="pm1947.html">Ph'lip and Merrienne</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
</UL>
</FONT>

&nbsp;<p>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
