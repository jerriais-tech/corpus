<HTML>
<HEAD>
<TITLE>L'Mal&icirc;n Esprit</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Mal&icirc;n Esprit</h2></font></center><p>


<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>L&eacute; 10 d'juin, 1972.</i><br/></font>
<br/>
Moussieu l'R&eacute;dacteu,<br/>
<br/>
Papa j'l&icirc; dis eune s&eacute;th&eacute;e quand j'tais mousse et qu&eacute; j'tions assis au pid du feu aupr&egrave;s l'th&eacute;e, quand Mess Hubert 'Dgainn't&icirc;le' est v'nu &agrave; la forge aver sa jeunment f&eacute;th&eacute;e &agrave; mat&icirc;n, i' t'a dit : Ch'est l'Dgi&acirc;bl'ye tchi bat sa femme et mathyie sa fil'ye!'. Tch'est qu' ch'la veurt dithe?<br/>
<br/>
Eh bein, man gar&ccedil;on, i' m'dit, as-tu r'm&egrave;rtchi tch'i' tchiyait d'la plyie quand il est v'nu?<br/>
<br/>
Oui, j'l&icirc; dis. Et tu'as tchitt&eacute; &agrave; so&ucirc;ffler pour freunmer les grand' portes.<br/>
<br/>
La dr&ocirc;le de chose, Papa continnuit, est qu&eacute; l'sol&eacute; r'lisait quand m&egrave;me qu&eacute; j'avions eune av&egrave;rse, et, ch'est quand i' tchait d'la plyie et qu&eacute; l'sol&eacute; r'lis en m&egrave;me temps qu&eacute; nou dit qu&eacute; l'Satan est &agrave; battre sa femme et mathier sa fil'ye. Ch'est un vi&egrave;r diton.<br/>
<br/>
Mais l'Satan et l'Dgi&acirc;bl'ye sont-i' deux diff&eacute;thentes p&egrave;rsonnes?, j'l&icirc; d'mandis.<br/>
<br/>
Nann&icirc;n, i' m'r&ecirc;ponnit. J'app&eacute;lons tchiquesfais chu mauvais sujet-l&agrave; l'Dgi&acirc;bl'ye, l&eacute; Satan, l&eacute; D&eacute;mon, l'Mal&icirc;n Esprit, l&eacute; Forteune et l'Pid-froutchi.<br/>
<br/>
Et l'balle-&agrave;-leunettes, j'l&icirc; dis. Tu sai bein, l'chein qu' Manman soulait m'dithe tch'i' veindrait m&eacute; qu'si si j'tais m&ecirc;chant. Est-che l&eacute; Dgi&acirc;bl'ye &eacute;tout?<br/>
<br/>
Eh bein, Papa m'dit, nou pou&ocirc;rrait qu&acirc;si dithe qu&eacute; oui, ouaithe qu&eacute; l'Balle-&agrave;-leunettes est p&ucirc;t&ocirc;t un p'tit dgi&acirc;bliot&icirc;n tchi n'aime pon vaie l's &ecirc;fants d's'ob&eacute;i ou &ecirc;t' m&ecirc;chants.<br/>
<br/>
L'as-tu janmais veu, l'Satan?, j&eacute; d'mandis &agrave; Papa.<br/>
<br/>
Nann&icirc;n, i' m'r&ecirc;ponnit, mais j'ai ou&iuml; tch'i' y'a des gens tchi l'ont veu. J'conna&icirc;ssais un homme dans san vivant tchi m'dit qu' en passant entre les deux mangni&egrave;rs d&eacute; V&icirc;nchelez eune s&eacute;th&eacute;e dans san qu&egrave;rre, un moussieu l'arr&ecirc;tit et l&icirc; d'mandit o&ugrave;'est tchi'i' s'en allait. J'm'en vais jusqu'&agrave; la salle paroua&icirc;ssiale d&eacute; St. Jean,' i' l&icirc; dit. 'Pouv'ous m'porter jusqu'au carrefour tchi m&egrave;ne au Creux du Vis?' 'Oui dgia!' i' l&icirc; dit. 'J&eacute; s'sai bein content d'aver d'la compangnie en c'm&icirc;n'. L'moussieu avait un grand ni&egrave;r chap&eacute; atout des larges bords, et nou n'pouvait pon l&icirc; vaie fort sa fache, et il avait eune n&eacute;the grand' c&acirc;saque tchi l'couvrait jusqu'&egrave;s pids. L&eacute; v'la don assis &agrave; c&ocirc;t&eacute; d'l'homme dans l'qu&egrave;re et il 'tait charmant en conv&egrave;rs&acirc;tion - comme eune p&egrave;rsonne d'&ecirc;duc&acirc;tion et tch'a un tas d&eacute; p'tits boud&icirc;ns dans la t&ecirc;te. I' patha&icirc;ssait saver tout entouor les gens d'St. Ou&euml;n, et i' nommait les cheins tch'allaient &agrave; l'&eacute;glyise et les cheins tchi jouaient &egrave;s cartes pour des sou.<br/>
<br/>
L&eacute; temps s'passit vite en c'm&icirc;n, et arriv&eacute;s au carrefour tchi m&ecirc;ne au Creux du Vis l'moussieu d'scendit du quTrre, et l'homme s'app&egrave;rchut - &agrave; la lueu d'la lant&egrave;rne - qu&eacute; l'moussieu tch'i' v'nait d'transporter avait l'pid-froutchi! I' n'fa&icirc;sait qu' d'en fr&eacute;mi quand il y pensait en s'en r'v&egrave;nant d'St. Jean tout seu dans la niet, mais i' n'en r'vit janmais rein, du moussieu pid-froutchi!<br/>
<br/>
Mais i' n'avait pon veu ses cornes?, j'dis &agrave; Papa.<br/>
<br/>
Nan dgia!, i' m'dit. I' faut craithe qu&eacute; ch'tait pour les muchi tch'il avait un grand ni&egrave;r chap&eacute;.<br/>
<br/>
Y'en a-t-i' d'aut' tchi l'ont veu, l'Satan?, j'l&icirc; d'mandis.<br/>
<br/>
Ch'est probabli&eacute;ment seux qu' oui, i' m'dit. Mais &agrave; ch't heu qu' tu'as gangni La Litourgie &agrave; l'&Ecirc;cole du D&icirc;nmanche &agrave; St. George tu n'as qu' &agrave; l'ouvri &agrave; la page 74 tchi donne la Collecte, l'&Ecirc;pitre et l'&Ecirc;vangile pour l&eacute; preunmi&eacute; D&icirc;nmanche du Tchith&egrave;me. Dans l'&Ecirc;vangile s&eacute;lon St. Matchi, chapitre 4, tu v&egrave;rras qu&eacute; Notre Seigneu Li-m&egrave;me vit l'Dgi&acirc;bl'ye fache &agrave; fache. L&eacute; Seigneu avait je&ucirc;n&eacute; dans l&eacute; d's&egrave;rt pour quarante jours et nyits et avait faim, et l'D&eacute;mon appathut et l'tentit d'touanner les pi&egrave;rres en pains et d'mangi. Quand I' r'f&ucirc;sait, l'D&eacute;mon &ecirc;prouvit &agrave; l'faithe sauter du haut du templ'ye en l&icirc; disant qu'San P&eacute;the C&eacute;leste envi&egrave;thait S&eacute;s Anges &agrave; l'emp&ecirc;chi d&eacute; s'faithe du ma en sautant. Et finnalement il enm'nit l'Seigneu au haut d'eune montangne et L&icirc; montrit les rouoyaumes et richesses du monde et L&icirc; dit tch'i' n'avait qu' &agrave; s'prost&egrave;rner pour les poss&eacute;der. Mais Notre Seigneu l&icirc; dit : 'Va-t-en, Satan, car il est &ecirc;crit Tu adoreras le Seigneur ton Dieu et le serviras Lui-seul!'<br/>
<br/>
J'&eacute;thais peux si j'l&eacute; viyais!, j'dis &agrave; Papa. Et m&eacute; &eacute;tout!, i' m'dit. Mais i' n's'en va pon nouos emb&ecirc;ter si j'sommes d&ecirc;t&egrave;rminn&eacute;s d'faithe la volont&eacute; du Bouan Dgieu, et quand tu fus b&acirc;pt&icirc;si &agrave; l'&eacute;glyise par Moussieu P&eacute;pIn, tes parrain et marraine prom&icirc;ndrent en tan nom d&eacute; r'nonchi au Dgi&acirc;bl'ye et &agrave; toutes ses oeuvres. I' l'sait bein, sans doute, l&eacute; Dgi&acirc;bl'ye, et ch'est seux tch'il &ecirc;prouvetha &agrave; t'tenter comme il &ecirc;prouve &agrave; tenter touos les Chr&ecirc;tchiens, mais i' n'peut rein contre t&eacute; quand tu t'comporte comme i' faut et qu' tu dis tes pri&eacute;thes.<br/>
<br/>
Tan Papa Giffard en a fait iun en bouais, un Satan, cornes, coue auve l&eacute; barbet au but, pid-froutchi et toute la p&ecirc;que. Il est m&acirc;t&eacute; dans l'tout bas du Creux du Vis et un tas d'monde vont l'vaie. Ch'est p't &ecirc;t' pour ch'la qu&eacute; l'creux c'menche &agrave; &ecirc;t' appel&eacute; l'Creux au Dgi&acirc;bl'ye'. Si tu'es un bouan gar&ccedil;on, j'&icirc;thons l'vaie ensembl'ye tchique D&icirc;nmanche l'arl&eacute;v&eacute;e.<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfmalin.html">L&eacute; Malin Esprit</a><p>
<li><a href="giffard.html">Jean Philippe &quot;Turnkey&quot; Giffard</a><p>
<li><a href="gdfgiff.html">Les Giffards</a><p>
<li><a href="gdfgiff2.html">Man Papa Giffard</a><p>
<li><a href="creuxvis.html">L&eacute; Creux du Vis</a><p>
<li><a href="gdfsuperstitions.html">Sup&egrave;rstitions du temps jadis</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

