<HTML>
<HEAD>
<TITLE>Ph'lip aime san liet</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip aime san liet</h2>
La drole de P&acirc;raisse</font></center><p>

<font size="-1"><i>&agrave; Portinf&eacute;,<br>
Saint Ou.<br></i></font>
<br>
Moussieu l'Editeu,<br>
<br>
Le temps par siez nous est si fraid que si la Merrienne permettait, et voulait m'apporter chein tchi m'fallait, j'crais r&eacute;ellement que j'prendrais raichine dans man liet, mais malheutheusement ou n'est pas de ch't' avis-l&agrave;. Au matin, ch'est: &quot;T'en-vas-tu te l'ver, pi&eacute;rcheux?&quot;, ou &#147;As-tu l'id&eacute;e d'rester l&agrave; tout l'jour?&quot;, ou d'autres complyiments d'la sorte. Ou n'a autchune sympathie pour un pou&ocirc;re balloque tchi n'a jamais aim&eacute; san liet m&ucirc;s qu'&agrave; ch'teu', sinon p't'&ecirc;tre quand j'tiomes nouvieaux mathi&eacute;s. Si j'en avais la forche j'm'en ithais avec une autre, mais h&eacute;las, j'en ai l'voul&eacute;, et ch'est tout.<br>
<br>
Ch'est ocquo des &eacute;lections. Dans la Campagne y'en a yunne &agrave; <a href="st_louothains.html">Saint Louothains</a> et une autre &agrave; <a href="st_pierre.html">Saint Pi&ecirc;rre</a>. Quant &agrave; Saint Louothains, l'Ernest Le Cornu m'a dit que ch'est vrai tch'i' n'a jamais yeu peux d'une femme, et, s'il en veint &agrave; chonna, d'un homme ni-n'tout. S'i' voulait attraper un &icirc;ndividu par la p&eacute; du c&ocirc; et l'fliantchi &agrave; la route, je n'crais pas tch'il &eacute;thait hardi d'peine, rm&ecirc;me &agrave; l'&acirc;ge tch'il a.<br>
<br>
En Ville i' pou&ocirc;rrait y'aver de bein dr&ocirc;les de r'sultats, car y'a tant d'candidats dans les trais districts que l's &eacute;lecteurs ne s'en vont pas saver comment voter. &Agrave; <a href="st_sauveux.html">Saint Sauveux</a> y'a par chein qu' j'en comprends, trais candidats pour une vacance dans yun des trais districts, mais nou m'dit que les &eacute;lecteurs restent bein trantchilles. &Agrave; Saint Louothains, le Sieur Pipon tcheint ocquo bon, niais &agrave; Saint Pi&ecirc;rre, comme je l'avais dit, nou n'sait &agrave; peine tchi craithe, et je n'peux pas dithe p&ucirc;s que j'n'avais d&ecirc;j&agrave; dit. J'ai r'mertchi d'vant que autchune chose peut s'arriver dans la p&acirc;raisse &agrave;  Jean Elie Martin aut'fais. Si ch't' homme-l&agrave; pouvait m'ner la p&acirc;raisse comme i' l'am'nit pour tant d'ann&eacute;es, je n'voudrais pas dithe que tchique jour la Grande Vingtaine n'en produitha pas un semblablye. <br>
<br>
Mais, Moussieu, la grande nouvelle ch'est que l'Pape s'en va visiter la Palestine, et y'en a tchi disent tch'y pou&ocirc;rrait m&ecirc;me v'nin en J&egrave;rri, car il a entendu qu'ich&icirc;n &agrave; Saint Ou les natifs sont bein difficiles &agrave; persuader tch'ils ont tort. J'sais que l'Pape est un raide bouon homme, mais nou d&eacute;v'thait li dithe qu'un vrai Saint Ou&euml;nnais est p&ucirc;s difficile qu'un Juif, et une Saint Ou&euml;nnaise ocquo pi&egrave;the, &agrave; convaincre. Ch'n'est pas pour dithe tch'i' sont miyeurs que d'autres, mais tout simplyement tch'i' sont diff&eacute;thents, surtout les Gris-Ventres.<br>
<br>
L'Comit&eacute; des Finances, ayant fini l&ucirc;s djobbe pour le moment, nos disent, comme de cou&ocirc;tume, que J&egrave;rri est hardi en dette, mais quand veindra l'Budget au mais d'Avri, j'nos trouv'thons avec hardi d'sous dans l'c&ocirc;ffre-fort. Ch'est am&ucirc;sant, et ch'n'est pas s&eacute;rieux. J'crais quand-m&ecirc;me que parmi les h&ocirc;teliers y'en a qu'appr&eacute;hendent p&ucirc;s qu'un mio chein tchi pou&ocirc;rrait s'arriver pus tard. Nou l&ucirc;s a dit que les visiteurs angliais et fran&ccedil;ais pou&ocirc;rraient aller visiter ailleurs, et chonna l&ucirc;s a fait nma dans la partie du corps que les gens communs app&egrave;lent les boudins.<br>
<br>
L'Juge Vouaisin est &agrave; l'<a href="gdfhopita.html">H&ocirc;pita</a>, et, i' pathait, pour tchique temps. J'n'avons pas tr&eacute;jous accord&eacute;, li et m&eacute;, mais s'il a 't&eacute; un mio diff&eacute;thent que j'&eacute;thais 't&eacute; dans ses jugements par bord&eacute;e, i' n'faut pas oubli&eacute; que n'y a jamais yeu un Vouaisin tchi n'a pas souffert d'la m&ecirc;me maladie.<br>
<br>
A b&eacute;t&ocirc;t,<br>
<br>
&nbsp;<p>
<i><a href="lebrocq.html"> Ph'lip</a><p>
Evening Post 11/12/1963<br></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmfraid.html">Pus fraid que Jamais?</a><p>
<li><a href="pmliet2.html">Ph'lip est au liet</a><p>

<li><a href="pmboutelle.html">Merrienne et sa boutelle</a><p>
<li><a href="pmcouvertuthe.html">Merrienne et sa couvertuthe &eacute;lectrique</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
