<HTML>
<HEAD>
<TITLE>Fabl'ye: les fliamants et les gorilles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Fabl'ye: les fliamants et les gorilles</h2></font></center><p><br>
<br>
<center><img src="fliamants.jpg" width="200" height="200" alt="des fliamants"></center>
<p>
<CENTER>
<TABLE>
<TR>
<TD>
Les fliamants &agrave; la M&ecirc;nag'gie<br>
d&eacute;cid&icirc;tent d'aver un parti.<br>
<br>
Il' &icirc;nvit&icirc;tent l's orang-utans<br>
tch'&egrave;rm&egrave;rcy&icirc;tent, ieux, les fliamants.<br>
<br>
Les gorilles, mais, 'taient-i' envieurs!<br>
I' f&icirc;tent des gr&icirc;ngnes et f&icirc;tent des teurs.<br>
<br>
Mais ch'tait tout iun pouor les fliamants:<br>
&#147;<I>Qu'i' faichent d'lus mus! Qu'i' faichent d'san tchian!<br>
<br>
Les gorilles n'sont pon &icirc;nvit&eacute;s.<br>
J&eacute; n'voulons pon d'ches marmo&ucirc;sets!</I>&#148;<br>
<br>
'Taient-i' bein m&acirc;rris, les gorilles!<br>
Nou les ou&iuml;yait hue&ucirc;ler en Ville!<br>
<br>
Las! coumme i' ma&ucirc;d&icirc;tent les fliamants.<br>
Lus &icirc;njuthes vos tou&ocirc;nn'nait les sangs!<br>
<br>
Mais ches oua&icirc;sieaux 'taient dueurs assez:<br>
&#147;<I>J&eacute; n'voulons pon d'ches marmo&ucirc;sets!<br>
<br>
L's orang-utans sont d'nos anm&icirc;ns.<br>
Aimer les gorilles? Tchi niol&icirc;n!</I>&#148;<br>
<br>
Les gorilles rouog&icirc;tent d&eacute; col&eacute;the.<br>
Des rouoges gorilles? Ah, tchi m&icirc;ns&eacute;the!<br>
<br>
I' tou&ocirc;nn&icirc;tent rouoge, pis pourpre, pis bliu.<br>
Mais les fliamants maint&icirc;ntent lus r'fus.<br>
<br>
Tant pus d'col&eacute;the, tant pus d'couleurs,<br>
Les gorilles, 'taient-i' bein futhieurs!<br>
<br>
I' d'v&icirc;ntent r&icirc;lyis, i' d'v&icirc;ntent tartan<br>
En ma&ucirc;dissant ches pe&ucirc;les d'fliamants.<br>
<br>
Mais les oua&icirc;sieaux 'tait touos t&ecirc;tou&ocirc;ngnes.<br>
&#147;<I>I' faut, &agrave; la f&icirc;n, qu&eacute; nou souongne<br>
<br>
Nos anm&icirc;ns, les orang-utans!</I>&#148;<br>
qu'i' d&icirc;tent d'eune vouaix f&egrave;rme, les fliamants.<br>
<br>
Les gorilles (ayant tou&ocirc;nn&eacute; v&egrave;rt)<br>
juth&icirc;tent (mou&ocirc;n Doue!) coumme des tch&eacute;thtchi&egrave;rs.<br>
<br>
I' tou&ocirc;nn&icirc;tent jaune, i' tou&ocirc;nn&icirc;tent blianc<br>
mais rein n'p&egrave;rsuadait les fliamants.<br>
<br>
&#147;<I>N&acirc;nn&icirc;n, j&eacute; n'sommes pon p&egrave;rsuad&eacute;s,<br>
J&eacute; n'voulons pon d'ches marmo&ucirc;sets!</I>&#148;<br>
<br>
Les gorilles tou&ocirc;nn&icirc;tent, en futhie,<br>
orange (v&eacute;the, orange coumme l&eacute; frit!)<br>
<br>
&#147;<I>Des oranges gorilles? Ch'est bein cliai<br>
qu'il' ont changi, ches marmo&ucirc;sets.<br>
<br>
I' sont achteu</I>,&#148; d&icirc;tent les fliamants,<br>
&#147;<I>&agrave; tchiquechose pr&egrave;s, d's orang-utans!</I>&#148;<br>
<br>
Les gorilles, ayant orangi,<br>
f&ucirc;tent don &icirc;nvit&eacute;s au parti.<br>
<br>
Et oranges coumme i' taient, et bieaux,<br>
il' e&ucirc;tent du fanne siez les oua&icirc;sieaux.<br>
<br>
<B><br>
Moral:<br>
</B><br>
Nou pou&ocirc;rrait, si l'id&eacute;e nos veint,<br>
comprendre qu&eacute; l'changement fait du bein.<p>

&nbsp;<p>

<i><a href="jerpoem.html">Geraint Jennings</a></i><br>
Octobre 2002<br></i>

</TD>
</TR>
</TABLE>
</CENTER><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ouaise.html">L's ouaisieaux en J&egrave;rriais</a><p>
<li><a href="coularcmain.html">Toutes les couleurs d&eacute; l'arc</a><p>
<li><a href="fable.html">Fable</a><p>
<li><a href="rnard_verjus.html">L&eacute; r'nard et l'v&egrave;rjus</a><p>
<li><a href="corbfab.html">L&eacute; Corb&icirc;n et l&eacute; R'nard</a><p>
<li><a href="jvadsaintgeorge.html">L&eacute; J'va d'Saint George et l'Freunmion</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
<li><a href="cauquesouothis.html">La ca&ucirc;que-souothis et les deux b'lettes</a><p>
<li><a href="tortuelievre.html">La Tortue et l'Li&egrave;vre</a><p>
<li><a href="mayakovsky.html">Ch&acirc;tchun &agrave; san go&ucirc;t</a><p>
<li><a href="mlon.html">L&eacute; M'lon et l&eacute; Gliand</a><p>
<li><a href="soupegalot.html">La soupe d&eacute; galot</a><p>

<li><a href="mathouaith.html">L&eacute; Mathinnyi et l'Oua&icirc;th'l&icirc;n</a><p>
<li><a href="vaquenettisseuse.html">L'histouaithe d&eacute; la vaque nettisseuse</a><p>
<li><a href="2cats.html">Deux cats lus en f&ucirc;tent boutitchi</a><p>
<li><a href="piedpiper.html">L&eacute; P&icirc;freux Piel&eacute; d'Hanm'l&icirc;n</a><p>
<li><a href="crocodile_jkannand.html">Crocodile</a><p>


<li><a href="jul2017a.html">L'Histouaithe du Ch&egrave;r, d'la Ch&egrave;rvette, et du Chef Minnistre</a><p>
</UL>
</FONT>

&nbsp;<p>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
