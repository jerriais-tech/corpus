<HTML>

<!-- Mirrored from members.societe-jersiaise.org/geraint/jerriais/2canards.html by HTTrack Website Copier/3.x [XR&CO'2014], Tue, 15 Jul 2025 14:01:35 GMT -->
<HEAD>
<TITLE>Deux Canards</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Deux Canards</h2></font></center><p>


<div align="center"><i>Charact&eacute;thes</i></div><br/>
<p/>
<ul>
    <li>Mait' Moise Janvrin....&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;B.J.Amy.<p/></li>
    <li>Lisette Janvrin...... sa femme&nbsp;&nbsp;&nbsp;&nbsp;&nbsp;&nbsp;&nbsp;&nbsp;M.Le Seelleur.<p/></li>
    <li>Judie Janvrin...... lus fille&nbsp;&nbsp;&nbsp;&nbsp;&nbsp;&nbsp;&nbsp;&nbsp;A.L.Perchard.<p/></li>
    <li>Nico Ernon...... un bardeland&nbsp;&nbsp;&nbsp;&nbsp;&nbsp;&nbsp;&nbsp;&nbsp;G.J.Perchard.<p/></li>
    <li>Robert Poudret...... un jeun houmme ervenu en J&egrave;rri aupr&egrave;s vingt ans.&nbsp;&nbsp;&nbsp;&nbsp;&nbsp;&nbsp;&nbsp;&nbsp;J.B. Germain. </li>
</ul>                                                           <p/>
<br/>
</div><div align="center">&nbsp;&nbsp;                <i>Sc&egrave;ne </i>         <br/>
</div><div align="left"><i>&nbsp;&nbsp;Le p'tit parleux siez les Janvrins, dans les sept heuthes du s&eacute;, au c'menchement d'Mars. I' fait justement niet. Lisette est assise &agrave; broder quand Judie entre habillie pour sorti. </i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che que P'p&eacute;e n'est pas accouo ervenu?<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' d&eacute;vent pon y vaie bein cli&eacute; &agrave; tither des lapins &agrave; l'heuthe qu'il est.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tr&eacute;jours d'm&ecirc;me dans lus bord&eacute;es d'chasse. J'crai bein qui y'a fallu rester &agrave; b&eacute;the du  th&eacute;e siez Mess. Perrin devant s'en r'venin.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin, la chasse s'en va b&ecirc;t&ocirc;t &ecirc;tre finie jusqu'au Stembre.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, si tu-&egrave;s pr&ecirc;te &agrave; t'n aller &agrave; ch't heu, tu trouv'thas un panyi sus la tablye dans la tchuisine.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che de tchi pour ma tante Lizab&eacute;?<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, eune petite g&acirc;che de p&acirc;te et des oeufs. Je n'crai pas qu'oulle est &agrave; se soignyi &nbsp;&nbsp;&nbsp;&nbsp;&nbsp;&nbsp;&nbsp;&nbsp;coumme i' faut d&eacute;pis que t'n onclye est mort. Ne v'l&agrave; d'la laine &eacute;tout, ou' s'en va ouvrer des cauches pour tan p&eacute;the.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la qu'aid'ra &agrave; l&icirc; passer l'temps.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou' 'tait  m'dithe l'autre jour combein qu'oulle apprcie de t'aver  l'garder compagnie si souvent au s<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis bein aise, si v'la tchi l fait pliaisi.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'oublie pas qu'oulle aime bein se couochi de bouanne heuthe. I' m'semblye que tu-as 't&eacute; excessivement tard &agrave; r'arriver les derni&eacute; fais.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le temps s'passe vite, quand nous est &agrave; p&acirc;ler; &ecirc;coute, ne v'chin P'p&eacute;e. J'm'en vais filer &agrave; ch't heu qu'il est ervenu.  J'soummes ich&icirc;n d'dans P'pee, et la chasse?      <p/>
             <i>(Moise entre auvec s'n arme et tchiques lapins)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Te r'v&eacute;la, av'ous &iacute;eu un bouan jour?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah pas tant mal, mais i' n'y avait pas le lap&iacute;n de tchiquesfais.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas ravissant s'i' n'sont pas bein &ecirc;pais, autant d'fais coumme ou' l's avez chassez ch't hiv&eacute;.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin, j'en ai rapport&eacute; quatre. Le fils &agrave; Timot&eacute;e 'tait auvec nous aniet.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh oui, j'n'ai pas ieu la chance de l'vaie accouo. Je n'sais pas ou'est qu'i' s'tchein!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Par cha que j'en comprends, i'  n'a presque pas sorti d&eacute;pis l'enterrement &agrave; Timot&eacute;e. Il est &agrave; faithe un tas d'erpathations dans la maison.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas par ordgi, don, car Timot&eacute;e avait laissi tout aller aupr&egrave;s qu'sa femme fut morte. A t'i' changi, ersemblye t'i' &agrave; san p&egrave;the? <p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas dutout. Judie, tchein bouan ches lapins ich&icirc;n, et va les pendre dans la d&ecirc;pense.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pouorrais en emporter iun &agrave; la Tante Lizab&eacute;, j'en &eacute;thons bein assez que trais pour nous.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the ch'est vrai. Eh bein marche don, ou bein i' s'ra temps de t'en r'v&eacute;nin quand tu y'arriv'thas. <p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Emporte mes bottes et rapporte-m&eacute; mes chausons. La tchein bouan.                                                      <br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Moise l&icirc; dounne ses bottes, et ou' s'en va)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Va mettre t'n arme en pliaiche, don Moise!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;B&eacute;t&ocirc;t, i' faut que j'la d&ecirc;cherge.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'est pas ervenu le long d'la route auvec chergie, absolument!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, i' n'y a qu'eunne cartouche d&eacute;dans.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'est tan bouan sens! Pense, si tu-avais chopp&eacute; ou tchique chose.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, j't'en prie ne m'&ecirc;lourde pon la t&ecirc;te. J'sais bein coumment ramasser eune arme!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'faut qu'eune fais, et le pus mal&icirc;n peut s'y troumper!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man p&eacute;the m'apprins &agrave; faithe servi eune arme, &agrave; l'&acirc;ge de dgiex-sept ans, et j'n'ai janmais 't&eacute; la cause d'eune accident &agrave; me m&ecirc;me, ni &agrave; personne d'autre n'tout!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou n'gagne rein d'te p&acirc;ler, et d'pis qu'tu-est si d'ader, tu n'f'thais pas mal de monter garde sus nos canards, et tither chu tchian la qu'est &agrave; nos les voler iun aupr&egrave;s a l'autre.     <br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise qu'a ramass&eacute; un livre de d'ans la tithette, d&ecirc;halle un ballot de billes de d'dans sa pouchette. I' les p&ocirc;se sus la tablye, et s'assied &agrave; &ecirc;crithe dans san livre et compter ses sou)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'est touos ches sou la'?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le louage pour &ldquo;La Cliotuthe&rdquo;.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas souvent que Henri du Heaume te paye d'avanche.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas d'avanche, ch'est ich&icirc;n la d'mi&eacute; ann&eacute;e que j'&eacute;thais deu erchever &agrave; Nou&eacute; pass&eacute;!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne sais pas &agrave; jouer auvec de m&ecirc;me, les ridgeaux sont ou'erts si y'avait tchiqu'uns &aacute; te rgarder par la f'n&ecirc;tre; i' s'saient capablye de v'nin les voler chutte niet.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'soummes &agrave; chinquante verges de la route, tchi qu'dg&acirc;tre qui pou&ocirc;rrai m'vaie de d'la! En as tu eune imagination.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie entre)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou n'sais janmais! Judie, freunme les ridgeaux, tan p&eacute;the est la auvec un tas d'billes en pliene veue d'la f'n&ecirc;tre.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, ne v'la tes chausons, P'p&eacute;e.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie met les chausons, &agrave; Moise bas aupi d'li, et s'tou&ocirc;nne pour aller freunmer les ridgeaux, ou' laisse couorre un br&eacute; quand ou' vait eune fache &agrave; la f'n&ecirc;tre. Ch'est Nico Ernon, qu'a 'te &agrave; &ecirc;pier Moise pour tchiques minutes.)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qui y'a, tch'est qu'ch'est! Judie!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'avait tchiqu'uns &agrave; &ecirc;pier pas la f'ntre.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, tu vait bein Lisette, ch'est de ta faute, &agrave; l&icirc; mettre des id&eacute;es dans la t&ecirc;te.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas d's id&eacute;es, y'avait tchiqu'uns &agrave; la f'n&ecirc;tre!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch't'ai bein dit d'ergarder tch'est qu'tu 'tais &agrave; faithe, te Moise!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il a fil&eacute; &agrave; gauche.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais b&eacute;t&ocirc;t vaie tch'est qu'est la.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise ramasse s'n arme)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne va pas faithe des b&ecirc;tises auvec chounna!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'l&icirc; emplye le fond des braies d'plion, i' s'sa pas pr&ecirc;ssi de r'venin de trainer pas ich&icirc;n!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise sort pas la f'n&ecirc;tre, et tithe un tr&eacute; avau le gardin dans le direction que Judie &agrave; dit. Nous entend un br&eacute;, et un autre coup d'arme.)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il a tith&eacute;, j'ai oui un br&eacute;.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mins&eacute;the de la vie, il &agrave; p't&ecirc;tre tu&eacute; tchiqu'uns! Tch'est qu' j'allons faithe?<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise r'entre)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'l'ai ieu! Vite Judie, mes chausons. Lisette, ramasse eune lanterne.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(I' coule ses chausons, et Lisette s'en va ramasser la lanterne)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;-t'en auvec m&eacute; Judie.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu l'as p't&ecirc;tre tu&eacute;.<p/>
Miose&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tant mus, le br&eacute; est v'nu d'aupi du vivyi; sieux que ch'tait tchiqu'uns sou&ocirc;tre les canards. V&eacute;-t'en, j'nos n'allons pas attendre pour la lanterne.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise et Judie s'en vont, et Nico appathais &agrave; la f'n&ecirc;tre. Il &agrave; eune main &agrave; sang et porte eune arme. Justement au moment qu'i' s'en va entrer, Lisette r'arrive auvec la lanterne et la met sus la tablye, et Nico se faufille hors de veue.)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(&agrave; lyi m&ecirc;me)</i> Ma shawl, I' dait y'aver d'la rouos&eacute;e.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lisette s'en r'va, Nico entre, et justement coumme i' s'en va &ecirc;mpoigni les billes, il entend tchiqu'uns qu'arrive de d'hors. I' s'en va vite et ouvre la porte de l'all&eacute;e, ou'est qui s'muche. Dans sa pr&ecirc;sse i ' laisse s'n arme sus l'sofa. Judie entre).</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'oulle est don! M'm&eacute;e!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie va &agrave; la porte de la tchuisine)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e, d&ecirc;p&ecirc;che-te, j'avons besoin d'la lanterne.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en entrant)</i> La v'la sus la tablye.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a un houmme de bas aupi du vivyi, il est bliess&eacute;. Ramasse de l'ieau et des bandages; &nbsp;&nbsp;&nbsp;&nbsp;&nbsp;&nbsp;&nbsp;&nbsp;j'allons l'apporter par d&eacute;dans.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais Judie, tch'est qui s'en va d&eacute;v'nin d'nous, si parchance que tan p&eacute;the l'a tu&eacute;!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'est pas mort.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie fille auvec la lanterne et Lisette appercheu l'arme que Nico a laissi sus l'sofa)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne r'v&eacute;la accouo s'n arme &agrave; la traine, i' fini'tha par nos tuer tous. J'm'en vais l'enmener hors de la vaie, devant qui s'arrive un autre malheu.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lisette prend l'arme et s'en va auvec dans la tchuisine. Nico r'entre de d'dans l'all&eacute;e, mais i ' n'a pas la chance de gaffer les billes, car il entend Lisette qui arrive auvec de l'eau et des bandages; et i' se faufil par la f'n&ecirc;tre)</i><br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lisette p&ocirc;se le baissine bas et va &agrave; la f'n&ecirc;tre vaie si autres veinnent)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ch'est?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Robert Poudret, le fille &agrave; Timot&eacute;e.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et. tu l'as tith&eacute;!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'tais pas a saver que ch'tait li, et pis d'abord, i' n'avait pas a qu'faithe d'&ecirc;tre dans l'gardin!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-&eacute;thais deu &ecirc;tre pus ergardant, j'sis tr&eacute;jous &agrave; te l'dithe, mais nennin, tu-&eacute;s t&eacute;touogne coumme eune----<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't'en prie en gr&acirc;ce, tais ta varvette et aide nous &agrave; l'mettre, sus l'sofa.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Aide-m&eacute; ich&icirc;n, i' peze un plion.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergarde sa fache, tu l'as tith&eacute; dans la t&ecirc;te! I' s'en va mouothi ich&icirc;n aus notre sofa, ou'est qu'san p&ecirc;the s'est assis tant d'fais!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne s'sai pas si achocre, ch'est qu'eunne &ecirc;gr&icirc;nfieuse chounna; met le cou&ocirc;sin coumme i ' faut souos sa t&ecirc;te.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(I' mettent Robert sus l'sofa, et Judie se met &agrave; l&icirc; laver la fache)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pouorrais tu me ramasser eune serviette M'm&eacute;e, autrement j'm'en vais g&acirc;ter le cou&ocirc;sin.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Qu'appercheu le canard) </i>Ah mais, ch'est pas parchance un autre de nos canards de mort? Qu'est qu'ou l'avez trouv&eacute;?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bas, tout pr&eacute;s de ch't &ocirc;ti ich&icirc;n, le vilain!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;P'p&eacute;e, en es-che la de tchi dithe!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'il 'tait &agrave; faithe dans not' gardin, j'voudrais bein saver!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas &agrave; voler un canard, absolument!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein sieux qu'nan! I' peut afforder &agrave; en acatter iun s'il en &agrave; envie.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il &agrave; 'tait hors J&egrave;rri pour vingt ans, tch'est qu'en sait tch'est qu'il est!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas un voleux, tr&eacute;jous! M'm&eacute;e, la serviette s'i' t'pliait!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, j'avais oubli&eacute;, j'm'en vais t'en ramasser ieune.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lisette s'en va dans la tchuisine)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;P'p&eacute;e, ergarde &agrave; vaie s'il &agrave; happ&eacute; du plion ailleurs.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise examine Robert du mus qu'i' peut)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'crai pas, i' y'a pon l'air d'aver de sang sus ses habits.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Accouo bein, tu-&eacute;thais peut l'tuer! Coumme ch'est, le plion n'a fait que l&icirc; fr&acirc;ser l'front.<p/>
Mosie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est rein chounna.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, mais un d'mi&eacute; pousse de pus d'c&ocirc;t&eacute; et i' l'&eacute;thait ieu dans la tte. Ch'&eacute;thait 'tait eune autre affaithe chutte fais la!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il &agrave; ieu chein qu'il a cherchi, &agrave; s'en v'nin ich&icirc;n tuer nos canards.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas d'preuve que ch'tait li! I' s'en v'nait p't&ecirc;tre ich&icirc;n pour te vaie.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Preuve! <i>(I' tchein le canard en l'air) </i>Ne v'chin toute la preuve qu'i' m'faut!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lisette r'entre et dounne la serviette &agrave; Judie)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dounne-me chu canard-la, i' n'vaudra rein a mangi, si tu continue &agrave; l'assoummer d'm&ecirc;me. Dounne-me le, que je l'mets dans la tchuisine. <p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laisse-le, que j'viyons tch'est qu'chut reintchivaille ich&icirc;n, s'en va aver &agrave; nos en dithe; quand i' s'en va erprendre ses sens.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est longtemps sans connaissance, est tu sieuse qu'i' n'est pas mort, Judie.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, ben sieuse.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu t&acirc;t&eacute; san poux?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, je n'crai pon qui y'a rein &agrave; nos g&ecirc;ner. <p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'en sis g&ecirc;n&eacute;e-me, tu n'd&eacute;v'thais pas t'emporter d'm&ecirc;me, Moise! J'crai qu'tu f'thais mus de sauter &agrave; cherchi l'docteu.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n's'en va pas mouothi, v'la tch'est m&ocirc; ch'est la tout! Il est bein liain d'&ecirc;tre san p&eacute;the, valet!&nbsp;&nbsp;&nbsp;&nbsp;&nbsp;&nbsp;&nbsp;&nbsp;<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu'tu peux saver, quand tu l'as rencontrer aniet, pour la pr&eacute;unmi&eacute;the fais dans vingt ans?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la qu'est bein trop moussieutin. J'gage bein qu'i' n'avait jammais tith&eacute; un lapin dans sa vie. I' t'nait s'n arme coumme s'il en avait peux.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Te r'v&eacute;la, accouo; Y'a autres choses dans la vie, que d'saver ramasser eune arme.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Judie a raison, j'aime bein sa fache; i' r'semblye &agrave; s'n onclye Josu&eacute; un bouan vir vivant si jammais y'en avait iun. <p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est vrai. V'la tchi s'en va p't&ecirc;tre t'apprendre eune le&ccedil;on, te et ta fichue arme!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' ne r'vol'ra pas nos canards, tr&eacute;jous. J'm'en vais ramasser m'n arme, que j'ai laissi aupi du vivyi. Tachis de l'faithe se ravigotter, que nou sache tch'est qu'en est.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise crouaise l'apartement)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est blianc coumme eune chitchette. L'arme! Moise, t'n arme est pard&eacute;dans. J'l'ai minse dans la tchuisine hors de la vaie.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'm&ecirc;prends, j'l'ai p&ocirc;s&eacute;e sus l'herbe, quand j'ai prins ch't &ocirc;ti ich&icirc;n souos les bras, pour l'apporter pard&eacute;dans.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais j'l'ai trouv&eacute;e sus l'sofa.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtant, P'p&eacute;e l&agrave; laissie d&eacute;hors.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou vos troumpez touos les deux, j'l'ai trouv&eacute;e sus l'sofa. J'n'r'dotte pas tout d'm&ecirc;me.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Humph, j'n'en dithais pas autant, ma f&eacute;!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(I' prend la lanterne et s'en va)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'm&ecirc;prends, tu sais. <p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, je n'me m&ecirc;prends pas, j'm'en vais la ramasser, et ous allez vaie.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lisette s'en va)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Robert, m'entends tu bein? Robert man chi&egrave;r, p&acirc;le me don! Il est longtemps sans connaissance, tout d'm&ecirc;me! Je n'sais si j'd&eacute;v'thaimes envier pour le docteu? J'sais bein, deux d'gouts d'ieau vie sus ses l&egrave;vres,y'en &agrave; dans la tchuisine!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ou s'en va dans la tchuisine, et Nico rapathais &agrave; la f'n&ecirc;tre et entre, il &ecirc;mpaute les sou et les fou&ocirc;rres dans sa c'minse en s'en r'allant)</i><br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie et Lisette erveinnent)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'peux pas penser coumment que l'arme s'est trouve&eacute; sus l'sofa, j'ai veut P'p&eacute;e la p&ocirc;ser sus l'herbe.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;La v'chin, pourtant!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Nous entend un t&icirc;ntamarre d&eacute;hors, et Moise arrive t'nant Nico par la casaque)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai trouv&eacute; ch't &icirc;ndividu ich&icirc;n aclutchi dri&eacute;the le louothi!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tout l'monde sont &agrave; faithe dans not' gardin' &agrave;-ces's&eacute;?&nbsp;&nbsp;&nbsp;&nbsp;&nbsp;&nbsp;&nbsp;&nbsp; <p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas Missis.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y a pas d'soin de personne d'autre, tch'est qu'tu 'tais &agrave; y faithe, te?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'tait pas ich&icirc;n pour rein, li, j'garantis!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allons don, manni&eacute;the de mal propre, r&ecirc;ponds quand j'te p&acirc;le!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergardez-me si v'la qu'est salle, d&ecirc;pis quand qu'tu n't'es lav&eacute;?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas Missis.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein qu'nan! Nou t'clutt'ai contre la muth&acirc;lle t'y rest&eacute;thais.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu 'tais &agrave; faithe dri&eacute;the le louothi?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'tais &agrave; m'erposer.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;De niet, dans not' gardin; n'en v'la eune bouanne!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est pus probablye qu'i' 'tait &agrave; nos djetter.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;-t'en, v&eacute;-t'en, la v&eacute;thit&eacute;!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'me trouvez faillyi aupr&egrave;s qu'ou m'avez tith&eacute;--- j'm'en v'nais vos dithe chein qu'ous avaites fait, et je m'sis trouv&eacute; faillyi------<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tu 'tais assis dri&eacute;the le louothi?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, la ergardez ma pouorre main, en m&iacute;nchons par votre plion. Je n'pouorrai p't&ecirc;tre janmais erfaithe un jour de travas par votre faute.<p/>
Miose&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-en as janmais fait iun dans ta vie, d'm&ecirc;me v'la qui n'dait pas t'g&ecirc;ner trop.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu 't&eacute; bliess&eacute; ailleurs qu'a la main? <p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'crai pas Missis. <p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est qu'tu-as du sang au bas d'ta gorge, et sus tan col&eacute;.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein que j'ma sis frott&eacute; la.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;-t'en, que j'te lave la main. Laisse-le couorre, P'p&eacute;e.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'est pas n&eacute;cessaithe.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais si fait, mets ta main dans l'ieau.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'm'en vais pas vos dounner ch't &ecirc;mbarras-la, j'la lav'thai siez me.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne sais pas si t&ecirc;tu, v&eacute;-t'en que nou piesse vaie combein mal que ch'est.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise pousse Nico, qui met sa main dans l'ieau, i' fait des grimaches, et t&acirc;che de la haller)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sais don trantchille! A t'i' grand ma &agrave; sa main?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est difficile &agrave; vaie, oulle est si salle.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ons avez dans ch't ieau-la? Man bouanhoumme v'la qui pique!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est rein qu'deux brins d's&eacute;, i' n'y a rein d'pus souverain pour purifi&eacute; du ma coumme chounchin.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh sa-a-a--<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ah, pas de gros d'vis ichin, valet!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est tout bein pour vous; <i>(il appercheu la boutelle) </i>J'crai que j'm'en vais m'baubi.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ramasse-li eune ver&eacute;e d'ieau.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che qu'ou n'avez pas rein d'pus fort, j'me sens m'n aller.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avons rein qu'de l'ieau pour des malfaiteurs coumme te.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lisette l&icirc; mets eune tchaise pour s'assi&eacute;the.)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu'tu-as erpath&eacute;, de copper ta main coumme chounna?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Copper! J'ai 'tait tith&eacute;!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Janmais d'ta vie, nou dithai pust&ocirc;t que t'&eacute;thais 't&eacute; mordu. Ergarde ich&icirc;n, P'p&eacute;e. <p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre, mais tchi sorte d'b&ecirc;te &eacute;thait fait eune telle mordeuse; les merques des dents sont liain apart.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergardez ich&icirc;n, j'sis pas pus b&ecirc;te que vous; 'ou pensez qu'ou pouvez vos en d&ecirc;haller d'm&ecirc;me! Eh bein 'ou vos troumpez! Ou d&eacute;v'thaites &ecirc;tre pus ergardant quand ou laissez couorre un tr&eacute; d'arme, qui n'y ai pas personne dans l's alentours.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'avais pas qu'faithe d'&ecirc;tre dans man gardin &agrave;-ces's&eacute;!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi, qu'tu y &eacute;tais?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, Missis, j'passez le but d'votre cache, et j'ai veu un gas se faufiller l'travers des h&ecirc;ches, et j'ai pens&eacute; que ch'tait dr&ocirc;le, de m&ecirc;me j'l'ai suivi.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi gas?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas, Missis. Li, j'crai bein<i> (pointant &agrave; Robert) </i>au mains qui y'en avait deux.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;En as-tu veut un deuxi&egrave;me?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, mais nou n'sais janmais, quand un gas se muche dans un gardin, coumme il &agrave; fait; i' n'est pas la pour sa sant&eacute;.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y a pas d'doute!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a tant d'voleurs et d'rauders par les c'mins, de nos jours, &egrave;s-che'pon, Missis?<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, nou n'sais pus d'autre sus tchi s'fi&eacute;. Freunme la f'n&ecirc;tre, Moise, si parchance, qui y'en avait un deuxi&egrave;me; il est p't&ecirc;tre &agrave; nos djetter &agrave; chu moment ich&icirc;n, de dri&eacute;the le louothi ou le blianc l&icirc;las!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'est m'n arme? Si y'en a un autre, i' s'en va aver mal aparti &eacute;tout!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Lisette l&icirc; dounne l'arme)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(&Agrave; la f'n&ecirc;tre)</i> Y'a t'i' tchiqu'uns la! D&ecirc;hallez, ou j'vos tithe, entend'ous!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(I' leve s'n arme pour mither, et pis arette)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas ich&icirc;n m'n arme.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Te r'v&eacute;la accouo, &agrave; tchi qu'ch'est don?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'est pas la, meinne, j'te dis! Ou'est qu'oulle est? <p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu 'tais hors la cherchi, quand tu-as trouv&eacute; Nico ich&icirc;n, dri&eacute;the le louothi.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement, j'l'ai appi&eacute;e contre la maison, pour l'&ecirc;mpoigni.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(I' s'en va cherchi s'n arme)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vraiment, j'crai que tout chut boulversement' ich&icirc;n, y'a d&ecirc;rangi l'cherv&eacute;; pour li &agrave; n'ercounna&icirc;tre pas s'n arme!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'allons saver dans eune minute. La, Nico, j'ai fait d'man mus auvec ches bandages la, mais je n'sis pas eune nosse.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie bein des fais.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch's'rai pas un ma que tu-&eacute;thais la m&ocirc;trer au docteu, demain au martin.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah, j'sis sain assez, m&eacute;, janmais j'n'ai de pouorrituthes ni rein.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Soigne de garder ta main propre, tr&eacute;jous.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise r'entre auvec s'n arme)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;La vait tu bein, ne v'chin la meinne!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais d'ou'est qu'chette-chin est v'nue, don?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas, ch'est te, qui l'a trouv&eacute;e.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, sus l'sofa.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est tu bein sieuse?<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui oui, oulle 'tait la quand j'sis ervenue auvec l'ieau et les bandages.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, il est v'nu tchiqu'uns ich&icirc;n d'dans, quand l'apartement 'tait vi&egrave;de.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;La viy'ous bein, i' d'vaient &ecirc;tre deux aupr&egrave;s tout!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il a fil&eacute; quand il &agrave; oui M'm&eacute;e qui v'nait, et n'a pas ieu l'temps de prendre s'n arme.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est p't&ecirc;tre accouo dans la maison!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Judie, freumme la f'n&ecirc;tre, j'm'en vais cherchi la maison! Tchi com&eacute;die, tout d'm&ecirc;me!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise crouaise l'apartement pour s'n aller dans l'all&eacute;e)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Av'ous fait servi chutte porte ich&icirc;n &agrave;-ces's&eacute;? Ou n'est pas freunm&eacute;e coumme i' faut.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui me, mais j'l'ai freunm&eacute;e coumme i'faut, j'sis sieuse.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchiqu'uns qui n'avez pon qu'faithe, sont v'nus par ich&icirc;n; restez la, que j'aille vaie!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Prend t'n arme.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise s'en va auvec s'n arme)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' s'en va trouver tchiqu'uns, tu t'en vas vaie;i' n'y a janmais deux sans trais.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et l'tither, sans doute, tu n'&eacute;thais pas deu l&icirc; dounner s'n arme.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut t'i' aller auvec Mess Janvrin?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin reste ich&icirc;n.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, reste auvec nous, j'sis &ecirc;pouvant&eacute;e! J'soummes capablye d'&ecirc;tre touos tu&eacute;s au liet chutte niet! Absolument, tchiqu'uns nos en veulent!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'vos en faites pas, i' s'en va pas trouver personne &agrave; haut.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas don.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il &eacute;thait ieu bieau l'temps de filer par eune f'n&ecirc;tre.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't'en prie, assie-te, M'm&eacute;e!  J'm'en vais aller faithe eune tass&eacute;e d'th&eacute;e, v'la tchi t'calm&eacute;tha p't&ecirc;tre les n&egrave;rs.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie se tou&ocirc;nne, et pis va vite au sofa)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qui y'a?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pensais que l'Sieur Poudret avait bougi, djette-le, tandi que j'sis horte.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie s'en va)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est longtemps sans counnaissance.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' pouorrait bein &ecirc;tre de m&ecirc;me pour deux ou trais jours, je oui p&acirc;ler de pathelle cas devant.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deux ou trais jours!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais v&eacute;the, un coup d'm&ecirc;me sus la t&ecirc;te n'est pas du fonne.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Nous entend Moise crier)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ecoute, s&eacute;cours, i' dait y'aver tchiqu'uns &agrave; l'tuer, v&eacute;-t'en, prend ch't arme ich&icirc;n. <p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nennin, j'n'en ai janmais tith&eacute; ieune dans ma vie.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein facile, i' n'y a qu'a haller sus chut p'tit machin-la auvec tan d&eacute;. Vite vite!<p/>
(<i>Arriv&eacute;s &agrave; la porte, ils arettent &agrave; &ecirc;couter)</i><p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nou n'entend mie.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ssh, si fait, j'entends hounner, &ecirc;couter, y'a tchiqu'uns dans la mont&eacute;e des mansardes, j'ai oui iun des d'gr&eacute;s crier.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'ai pas oui rein.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, le r'v&eacute;la, vite, tithe amont la mont&eacute;e, marche.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nennin!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Le poussant l'avant l'yi dans l'all&eacute;) </i>Tithe tithe, devant qu'i' nos tue tous!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Quand i' sont dans l'all&eacute;e, Robert, qui s'est &ecirc;motchi duthant tout chut pourparl&eacute; ich&icirc;n, est &agrave; r'garder &agrave;-len'tou d'li, i' t&acirc;che de s'm&acirc;ter, mais t'nant sa t&ecirc;te, i' s'r'envie sus l'sofa. Y'a un coup d'arme de d'dans l'all&eacute;e, Judie entre et couorre a travers de l'apartement. Nous entend eune com&eacute;die dans l'all&eacute;e, tout l'monde qui p&acirc;le en m&ecirc;me temps, et Lisette entre t'nant Moise par le bras, Judie l'y aide. Nico suit auvec s'n arme.)</i><p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas d'ma faute, ch'est pas d'ma faute, ou m'avez dit de tither amont les d'gr&eacute;es!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Boustre d'imbecile, tu-&eacute;thais peut m'tuer!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Missis Janvrin m'a forcie &agrave; tither.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pensais que tu-avais 't&eacute; atatchi dans la mont&eacute;e.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, assied te, P'p&eacute;e.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ils aident &agrave; Moise &agrave; s'assi&eacute;the)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qu'est qu'&eacute;tait t'n id&eacute;e, de dounner eune arme &agrave; un houmme qui n'se r'counnais pas &agrave; la rammasser.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'entendais hounner dans la mont&eacute;e----<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'tais pas &agrave; hounner, &agrave; murmuther peut &ecirc;tre.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ous avez cri&eacute;.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein, j'tais au haut d'la mont&eacute;e des mansardes sans veue!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais, t'&eacute;thais peut t'n aller les dg'thes en l'air, ou'est qu'la mont&eacute;e tou&ocirc;ne. Pourtchi qu'la lanterne &agrave; d'sallum&eacute;.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Car la chandelle 'tait &agrave; but, bein seux!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin, i' n'y a pas d'ma d'fait, mais tu-en as erpath&eacute; d'eune belle tout d'm&ecirc;me.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai ergret, mais ch'est d'vot' faute &agrave; vous Missis, &agrave; m'poussliner la dans l'all&eacute;e; j'ai freunm&eacute; mes yeux, me, et tith&eacute;.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein tu-en as fait du propre, le pliafond au haut d'la mont&eacute;e m'a tchaie sus l'co, et y'a du plion dans l'pli&acirc;ttre tout amont les d'gr&eacute;es.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu grand ma &agrave; la t&ecirc;te?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein sieux, j'ai ma. Nou n'joue pas auvec des armes coumme chounna.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as qu'faithe de p&acirc;ler &eacute;tout, te; tu-as bein tith&eacute; deux hoummes &agrave;-ces's&eacute;, ch'est bein chiff-chiff!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne continuez pas &agrave; hertchiner d'la sorte!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'm'en vais filer, je crai pas que j'gagne de rester pus longtemps.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Soigne de chutte main la, et ne r'veins pas te trainer par ich&icirc;n de niet.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais d'ou'est qu'chutte autre arme la, est v'nue?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas, ch'est un vrai myst&eacute;the, mais j'm'en vais en vaie pus liain. Tu t'en vas rester ich&icirc;n, te.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Me, pourtchi! J'n'y counnais rein. Ou m'avez tith&eacute;, et j'tais a penser de vos r'cliaumer tchique petite chose; mais aupr&egrave;s cha qui s'est arriv&eacute;, j'sis pr&ecirc;t &agrave; oublier tout.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Manni&eacute;the d'affront&eacute;, j'pouorrais t'mettre en bouaite, si j'tais mauvais assez.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;La n'ercemenche pas &agrave; t'exciter, Moise!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah ch'est d'm&ecirc;me! N'oubliez pas qu'ous avez un houmme qu'ous avez tith&eacute;, sans counnaissance sus votre sofa. Coumment qu'ons expliqu'thaites chounna &agrave; la police?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-tu en train de me m'nichi?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est d'ta faute du c'menchement, &agrave; te P'p&eacute;e, &agrave; conter tes billes en veue d'la f'n&ecirc;tre.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et j't'ai dj&eacute;rni. Ou'est qu'i' sont &agrave;-ch't heu, les billes?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sus la tablye, souos man livre.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie va pour les ramasser)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'sont pas ich&icirc;n!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, dans l'livre don.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais si, laisse-me vaie.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise se leve et va &agrave; la tablye)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais nan, ch'est dr&ocirc;le!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu l'as p't&ecirc;tre mins dans ta pouchette.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise cherche et chaque la t&ecirc;te)</i><p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;La sienne de d'dans.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les pouchettes de vos braies.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans la tithette.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Ou va vaie)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'sont pas &icirc;chin n'tout.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ils ont 't&eacute; vol&eacute;s!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' fallait bein que y'eusse tchiqu'uns d'autre &agrave; la traine. Ch'est quand ils ont entr&eacute; &agrave; voler les billes, qu'ils ont laissi l'arme.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y a pas d'doute, et ou l's avez surpr&icirc;ns quand i' 'taient &agrave; lus aidgi.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais i' n'y a pas personne pas ich&icirc;n qui f'thait un coup d'temps d'm&ecirc;me. Passe me ch't arme la, que j'vaie si j'la r'counnais.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(L&icirc; dounnant l'arme) </i> Ch'en est pas eune neuve, tr&eacute;jous.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma fingre, ou r'semblye &agrave; la sienne &agrave; Timot&eacute;e. Ch't &ecirc;tre en p&acirc;te la, l'avait &agrave; la chasse aniet. V&eacute;the, ne v'la ses initiales sus la tchulasse.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, ch'n'est pas li qu'a vol&eacute; les sou, j'l'avons trouv&eacute; bas aupi du vivyi, et li &agrave; 'tait sans counnaissance d&eacute;pie.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' d'vait y'aver tchiqu'uns d'autre dans l's a-len'tours. V&eacute;the dgia! Es-che qu'ou n'criyis pon Missis?<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' fallait bein, i' sont p't&ecirc;tre accouo &agrave; rauder dans i l'gardin. Moise---<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'ercemenche pas, j'avons ieu assez d'&ecirc;nbarras &agrave;-ces's&eacute;; cause &agrave; t'n imagination.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Voul'ous qu'j'aille vaie?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en &eacute;thais que pour eune minute ou deux a faithe le tou du gardin.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si y'avait tchiqu'uns d'autre &agrave; la traine, i' sont bein hors par &agrave;-ch't heu.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, nou n'sais jannais.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' m'semblye que tu-es hardi en train de t'n aller d'hors!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est justement que j'veurs aidgi si j'peux.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou cherche tu la chance de muchi mes sou?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Me!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the te! Tu nos as cont&eacute; eune histou&eacute;the, entouorre aver suivi un houmme, coumment que v'la tchi s'fait que tu n't'es pas m&ocirc;tr&eacute; d'vant?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'ses pas m&ocirc;tr&eacute; dutout, d'pis qu'i' 'tait muchi dri&eacute;the le louothi.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Criy'ous que j'm'en allais prendre la risque d'&ecirc;tre tith&eacute; eune deuxi&egrave;me fais!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu &eacute;thais peut nos aver fait un br&eacute;.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait te, qui 'tait &agrave; nos djetter par la f'n&ecirc;tre. Tu savais bein qu'les sou 'taient la.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nouffait, pas me, je n'vol'ais pas vos sou!!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;T'&eacute;thais ieu bieau l'temps de t'faufiller ich&icirc;n d'dans.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais Missis, ergardez-me, pouorre gas que j'sis; j'ai t'y l'air a un voleux?<p/>
Moise &nbsp;&nbsp;&nbsp;&nbsp;&nbsp;&nbsp;&nbsp;&nbsp;Pus qu'a un tchian, tr&eacute;jous!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous avez l'drouait &eacute;votre opinion, mais ne m'nsultez pas, Mess Janvrin!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas ravissant qu'tu nos as dit qui n'y avait pas personne de muchis dans la maison.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et qu'tu savais bein que ch'tait l'voleux qu'avait laissi l'arme sus l'sofa.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'y avait pas qu'faithe d'&ecirc;tre chorchi pour saver chounna.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, pas chorchi, mais voleux!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai bein que tu-as vol&eacute; l'arme au Sieur Poudret &eacute;touot, et quand i' t'a fichi la chasse, que tu l'as tith&eacute;.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pust&ocirc;t la l'affaithe! Tu l'as atatchi quand il 'tait en route pour siez li, et tu y l'y as &nbsp;&nbsp;&nbsp;&nbsp;&nbsp;&nbsp;&nbsp;&nbsp;prins s'n arme. <p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas vrai, j'ai trouv&eacute; l'arme bas &agrave; c&ocirc;t&eacute; d'li, aupr&egrave;s qu'ou l'avez tith&eacute;!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah, tu veins de t'm&ecirc;ler dans tes tou&ocirc;n&eacute;s, valet, coumme touos les menteurs! Tu l's as, les sou.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'tu l's as muchis?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nul part.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu l's as accouo sus te!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Allons, viede tes pouchettes!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'ta pouorre vielle m&eacute;the dithait, s'oulle allait ervenin, je n'sais pas.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Nico vi&egrave;de les pouchettes de sa grande casaque, mais i' n'y a pas d'sou.)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'la un assortiment, tu-es graie de fi et d'adjulles, tr&eacute;jous, pour tan villain m&ecirc;tchi!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;A-ch't heu, les pouchettes de tan blianchet et d'tes braies.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Nico c'menche &agrave; fou&ocirc;llyi souos sa casaque)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'peux pas y'arriver d'm&ecirc;me, halle ta casaque.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah nennin, ch'est pas la peine!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Absolument, &egrave;s-tu tell'ment en chiques, que tu-as honte que j'les viyons?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'ai deux ou trais bros dans mes habits, ch'est d'mes affaithes, et j'n'en ai pas d'honte.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein halle ta casaque, don!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise l'&ecirc;mpoigne et halle sus la casaque, et Nico est forchi de ceder. Il &agrave; deux lapins et un canard de pendus sus un but d'corde &agrave;-len'tou d'sa t&acirc;lle.)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sabre de bouais, ne v'la ou'est qu'nos canards ont dispathu! Tu n'dait pas aver mal fricott&eacute; &agrave; nos frais, valet!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'vait pas trop cli&eacute;, et j'me trompe tchiquefais, quand j'vais a wish-ba. <p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est grand temps que t'acatte des lunettes, don!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas parchance que tu voudrais nos faithe &agrave; craithe, que tu-as tu&eacute; sept ou huit &nbsp;&nbsp;&nbsp;&nbsp;&nbsp;&nbsp;&nbsp;&nbsp;canards de siette, par accident!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein----<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Dans l'm&ecirc;me instant, Robert, qu'i' craient qu'est accouo sans counnaissance, ronflye tout haut, et s'tou&ocirc;nne pour se mettre pus &agrave; s'n aise sus l'sofa.)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue d'la vie, tch'est qu'il &agrave;?<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh la la, i' s'meurs! Vite Judie, couorre &agrave; crier au docteu, i' pouorrai p't&ecirc;tre bein accouo &ecirc;tre en temps!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise s'appr&eacute;che pour ergarder Robert, qui ronflye eune deuxi&egrave;me fais)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est bein d'&ecirc;tre mouothant, i' dors coumme un perdu!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah Dgieu Merci!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut que j'diche qu'il en &agrave;, d'la galle! Pas satisfait d'&ecirc;tre &agrave; rauder dans man gardin, le v'la t'i' pon &agrave; ronflyer sus man sofa!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le pouorre gar&ccedil;on, laisse-le s'erposer un p'tit brin.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin dgia, j'ai des tchestchions &agrave; l&icirc; mettre; heh la----<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais P'p&eacute;e don, ch'est assez pour l&icirc; faithe peux aupr&egrave;s s'n av&acirc;rie! Mess Poudret, r&ecirc;vill'ous,---Mess Poudret--- m'entend'ous?<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Judie, oui ma chi&eacute;the, tch'est qu'ch'est?&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'&ecirc;motchant)</i><p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess Poudret, coumment qu'ous &ecirc;tes &agrave;-ch't heu?<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bein mus, auvec te ich&icirc;n, v&eacute;-t'en ma chi&eacute;the.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(I' halle sus l'bras &agrave; Judie pour la faithe s'assiethe sus l'bord du sofa)</i><p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis si heutheux, que j'pouorrais aussi bein &ecirc;tre au Paradis.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'en vas t'y trouver bein vite, si tu continue dit&eacute; comport!<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Surprins de vaie les autres La)</i> Oh minse! Je n'vos viyais pas!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est bein evident.!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Judie, ne reste pas la. Tch'est qu'&eacute;thait janmais pens&eacute; que l'fis &agrave; Timot&eacute;e, es'sait un reintchivaille. <p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sinon que j'taimes si grande anmins tan p&eacute;the et me, j'te dounn'ais la slindgeuse que tu m&eacute;thite!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;P'p&eacute;e, j'sis &agrave; t'dg&eacute;rni, ne y &ecirc;prouve pas!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Judie, tu t'oublie! Es-che que tu n'as pas d'honte?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, j'n'ai pas fait rein d'ma!<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein Judie, mais i' s'en va bein faller lus dithe, &agrave;-ch't heu!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Robert va pour se l'ver, et i' pointe &agrave; Nico, qu'a ses chiques souos san bras et est en train de s'n aller trantchillement pas la f'n&ecirc;tre. Moise fait un br&eacute; sus san co, et il arette tout cours.)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Heh, erv&eacute;-t'en ich&icirc;n te, tu n't'en vas pas t'&ecirc;capper d'm&ecirc;me!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'm'en allais pas bein liain, ch'est justement que j'ai pus d'manni&eacute;thes, que de rester &agrave; &ecirc;couter vos affaithes de fanmille.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est dommage que tu n'en avais pas assez pour laissi nos sou ou'est qu'i' 'taient.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh ch'est l'Nico! Tch'est qu'il &agrave; fait, don?<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'i' n'a pas fait, tu veurs dithe! Il &agrave; vol&eacute; nos cannards, et pis il est v'nu ich&icirc;n d'dans et &agrave; prins des billes, qu'&eacute;taient sus la tablye.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man bouanhoumme!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue, ch'n'est pas la, la maintchi de l'histou&eacute;the! Il &agrave; mentu coumme un aracheux &nbsp;&nbsp;&nbsp;&nbsp;&nbsp;&nbsp;&nbsp;&nbsp;d'dents, pour s'ercouvri. Il &agrave; prins t'n arme &eacute;tout, aupr&egrave;s que P'p&eacute;e t'a tith&eacute;!<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tan p'p&eacute;e n'm'a pas tith&eacute;!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, tu 'tais bas aupi de vivyi.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, car le tr&eacute; d'arme &agrave; Mess Janvrin, m'a tant surprins, que j'ai laissi couorre la meinne, et en tchiant ou' s'est d&ecirc;chergie sus tchique sens, et un brin d'plion m'a happ&eacute; l'front.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as ieu bein la chance, valet, tout d'abord j'pensais que tu 'tais sou&ocirc;tre nos cannards.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue d'la vie nouffait. 'Je n'sis pas &icirc;nterressi dans vos cannards, ch'est votre fille que j'sis sou&ocirc;tre. J'veurs la mathier!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais Robert!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'te prends pas longtemps &agrave; faithe tes bowlines, t&eacute;!<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'a janmais 't&eacute; m'n habitude d'aller cherchi la Corbi&eacute;the pour me trouver au Vi&egrave;r Ch&acirc;t&eacute;, Missis Janvrin.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'l'&eacute;thais pas creu &agrave; t'vaie, mais tu pathais &ecirc;tre accouo eune dol&ecirc;use du vi&egrave;r choutchet.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et j'ai t'i votre permission de mathier Judie?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle est vielle assez pour r&ecirc;pondre pour l'yi m&ecirc;me.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu-en dit, Judie? Je n'soummes pus d'autre des mousses, et je n'vait pas &nbsp;&nbsp;&nbsp;&nbsp;&nbsp;&nbsp;&nbsp;&nbsp;autchunne raison pour un long engagement.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Qui fait un long soupir) </i> L'amour, l'amour, ch'est ti eune belle chose tout d'm&ecirc;me!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-&egrave;s accouo la, te!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' nos a pas accouo erdounn&eacute; nos sou.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut t'i' ercemenchi tout ch't alib&eacute;e la! J'd&eacute;v'thaimes &ecirc;tre &agrave; nos r&ecirc;joui!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et deux d'gouts de dans chutte boutelle-la, pour vos souhaiter jouaie, &egrave;s'sai bein &agrave; propos.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n't'en vas pas aver de fais &agrave; b&eacute;the, te!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais Mess Janvrin, votre fille justement engagie, et en ma pr&eacute;sence-----<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin!<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, si ch'est qu'ous allez me faithe mettre au cliou, d&ecirc;p&ecirc;ch'ous que j'piense ercouler mes hardes, j'ai d'la ch&eacute; d'poule, ergardez! <p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laisse-le qu'i' s'n &acirc;lle.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est un coup d'chance pour te, que tu-as fait toutes tes beuveuses, la s&eacute;th&eacute;e que Judie nos &agrave; rendus si heutheurs. Dounne-me mes sou!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise fou&ocirc;lle dans sa c'minse et d&ecirc;halle les billes)</i><p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;La, j'peux t'y m'n aller?<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, marche.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faites votre id&eacute;e!<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;Laisse-le aller P'p&eacute;e.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'peux pas le laissi en &ecirc;capper les braies nettes. Je n'm'en vais pas te rapporter, mais tu t'en vas pay&eacute; pour tes b&ecirc;tises.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'ai pas d'sou.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as janmais fait un coup d'travas dans ta vie, mais tu t'en vas y r'mi&eacute;dgi!<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la qui vaudra la peine de vaie!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai besoin d'aide dans les gardins.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah sabre de bouais!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'en vas v'nin m'aidgi, pour erpay&eacute; pour mes canards que tu-as bouff&eacute;.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et tu t'en vas t'aproprier pour v'nin en travas ich&icirc;n.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas un gas coumme me, qui vos faut, Mess Janvrin; j'n'en f'thais pas a quatre sou dans man jour.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le Sieur Janvrin soign'ra que ch's'sai autrement, n'te g&ecirc;ne pas, man gar&ccedil;on!<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Trouve-te ich&icirc;n &agrave; huit heuthes demain au matin.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et pour te dounner la forche pour faithe un bouan jour, j'te nou&ocirc;rithons, le temps qu'tu veins.<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'te pay'thai un d'mi&eacute; jour, pour chaque jour que tu fais, et le restant des sou f'thont pour me r&ecirc;mbourser pour mes canards.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Entendu, d'm&ecirc;me, j'sis dans votre &ecirc;mpli&eacute; des &agrave;-ch't heu?<p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et j'm'en vais &ecirc;tre nou&ocirc;rri?<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ramassant eune tchaise et s'assievant &agrave; tablye) </i>J'ai tr&eacute;jous oui qui faut c'menchi coumme nous &agrave; id&eacute;e de continuer.<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'tu-as souos tan bounnet, &agrave;-ch't heu?<p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein Missis, l'heuthe s'en va, et je s'rais bein aise si ou m'dounn'raites man souper, pour que j'piesse filer pour me couochi.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est vrai qui n'y a qu'les affront&eacute;s qui vivent! Il a eune g'ville pour touos les creux, ch't &ocirc;ti la. T'en veins tu Judie, ch'est d'faithe eune tou&ocirc;n&eacute;e du gardin.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;La tante Lizab&eacute; est p't&ecirc;tre accouo a m'attendre, j'pou&ocirc;rraimes aller jusqu'a la si en cas.<p/>
Robert&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'veurs bein.<p/>
Judie&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ramassant le panyi) </i>J'sis pr&ecirc;te, a b&eacute;t&ocirc;t pour &agrave;-ch't heu.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Judie et Robert s'en vont)</i><p/>
Moise&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ergarde-me ch't individu la, j't'en prie, ramasse li du souper; pour nos en cli&ecirc;rgi!<p/>
Lisette&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nico Ernon, tu s'sas puni pour tes p&eacute;ch&eacute;s tu sais! Veint m'dounner un coup d'main Moise.<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(Moise et Lisette s'en vont dans la tchuisine) Nico ramasse les canards et les r'garde.</i><p/>
Nico&nbsp;&nbsp;&nbsp;&nbsp;&nbsp;&nbsp;&nbsp;&nbsp;Semn&acirc;ge, si faut que j'me cr&eacute;ve en travas dans les gardins, pour pay&eacute; pour vous, j'peux aussi bein en profiter!
 <i>( 'I chante)  </i><br/>
Deux canards qui battaient lus ailes, quack, quack, quack, <br/>
I'disaient, quack, quack, quack <br/>
I' chantaient, quack, quack, quack----<br/>
Ou n&eacute; r'f'thez pas de vos boustre de quack quack d'autre, ch'est bein sieux, mes vi&egrave;rs!<br/>
<i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;(I' s'en va pour la f'n&ecirc;tre emportant les canards)</i><p/>
Que j'vos fou&ocirc;rre dri&eacute;the le louothi devant que le bouan-houmme erveinge, et ou s'rez en route pour votre d&eacute;rni&eacute; demeuthe, dans ma chaudi&eacute;the!<p/>
<br/>
</div><div align="center"><i>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ridgeaux.</i><p/></div>
---------------<br/>
<i><a href="perchard.html">ALP</a></i>
&nbsp;<p>
<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>
<li><a href="betsy1927.html">L'Esbranlement de Betsy</a><p>
<li><a href="sethee1930.html">En cherche d'femme: annonches</a><p>

<li><a href="malgrely.html">Malgr&eacute; l'y</a><p>
<li><a href="leconalp.html">La L&eacute;&ccedil;on</a><p>
<li><a href="chasse1.html">Unne bord&egrave;e d'chasse</a><p>
<li><a href="chasse2.html">Unne ao&ucirc;te bord&egrave;e d'chasse</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/2canards.html by HTTrack Website Copier/3.x [XR&CO'2014], Tue, 15 Jul 2025 14:01:35 GMT -->
</HTML>

