<HTML>

<!-- Mirrored from members.societe-jersiaise.org/geraint/jerriais/aviers2.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>Les Avi&egrave;rs</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Avi&egrave;rs</h2></font></center><p><br>
<CENTER><TABLE><TR><TD>
Quand ch'est que je m'mathi&ecirc;thai <br>
Des avi&egrave;rs j'n'm'en vais pon aver, <br>
Car siez nous ch'est man p'tit fr&eacute;the <br>
Tch'est la cause de not' mins&eacute;the.<br>
<br>
Y'a tchique temps quand i' faisait fraid <br>
Et qu'y'avait d'la glace et d'la n&eacute;, <br>
Le p'tit balloque s'en fut dans l'pr&eacute; <br>
Et sus la mathe s'mint &agrave; drisser.<br>
<br>
Je crai bein que l'pouorre av&eacute; <br>
N'avait pon r&eacute;alis&eacute;, <br>
Qu'travers la glace i' tch&egrave;rrait<br>
 Et s'sait jusqu'a la p&eacute; tremp&eacute;.<br>
<br>
Quand j'le trouv&icirc;mes ses hardes 'taient g'l&eacute;es <br>
Et l'gli&eacute;chon de ses g'veux pendait, <br>
Il avait l'onglyie et 'tait pourpre de fraid <br>
Et ses membres n'faisaient que d'gr&eacute;lotter.<br>
<br>
M&eacute;m&eacute;e 'tait seuse tchi s'en allait passer, <br>
Dans la bouonne chambre j'le m&icirc;mes au liet, <br>
Quand l'docteu l'eut examin&eacute; <br>
I' nos dit tch'i' pouorrait l'sauver.<br>
<br>
Tchique s'maines pus tard quand i' fut dg&eacute;thi <br>
Un autre malheu i' y'arrivit, <br>
Souos les pattes du griffon i' s'enhermellit<br>
 Et san neu fa fut tous trily.<br>
<br>
Je sommes obliygis de l'dgetter <br>
Touos les jours du matin au s&eacute;, <br>
S'i' continue &agrave; faithe ses dros <br>
J'nos n'allons tous tou&ocirc;ner fos!<br>
&nbsp;<p>
<I><a href="hacquoil.html">F.M.H.</a></I><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="aviers.html">Les Aviers</a><p>
<li><a href="manptitfrethe2.html">Man P'tit Fr&eacute;the</a><p>
<li><a href="manptitfrethe.html">Man p'tit fr&eacute;the</a><p>
<li><a href="frethe.html">Man p'tit fr&eacute;the</a><p>
<li><P><A HREF="sujet.html">Notr' Mauvais Suj&egrave;t</A></P>
<li><a href="astutebouan.html">As-tu 't&eacute; bouan?</a><p>
<li><a href="faute.html">A Tchi La Faute?</a><p>
<li><a href="touchetout.html">Touchetout</a><p>
<li><a href="garconfmh.html">Les m&icirc;ns&eacute;thes d'un p'tit garcon</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/aviers2.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
