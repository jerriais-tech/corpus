<HTML>
<HEAD>
<TITLE>Une Prom'nade &agrave; la Tour d'Ico</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Une Prom'nade &agrave; la Tour d'Ico</h2></font></CENTER><br>
<CENTER><TABLE><TR><TD>
<p>Ou savez tous, n'y'a pas l'moindre doute,<br>
Dans tchi direction qu'est la Tour d'Ico,<br>
Nou peut la vaie aisiment d'la route<br>
De La Rocque, Samar&egrave;z, Pontac ou l'Ho!<p>

Ch'est, coumme toutes les tours, une ronde b&acirc;tisse<br>
Assise bein solidement sus l'rotchi,<br>
Les louaimes ont yeu bieau s'ruer au pi d'l'&ecirc;difice<br>
I' n'reussithont pas &agrave; vos l'faithe drotchi.<p>

Les p&ecirc;tcheurs parfais y'arr&ecirc;ttent lus b&egrave;rquottes<br>
Esp&eacute;thant d'y rempl'yi lus pannier jusqu'au bord<br>
Car y'en a l&agrave; l'tou, d'tchi faithe des <I>mat'lottes</I>,<br>
(Coumme il est mins, parfais, su le M'nu d'la Pomme d'Or)!<p>

Des vras, des pliaies, des maqu&eacute;thieaux, d's'anghulles,<br>
Du bar, du horfi, d'la raie et du mulet!<br>
Nou p&ecirc;que &agrave; raidde brache d&egrave;s qu'la mer ertchule<br>
Et nou n'arr&ecirc;te jamais que quand nou-z'est enni&egrave;.<p>

Mais y'en a d'autres que les p&egrave;tcheurs ordinaithes<br>
- J'veurs dithe qu'les siens qu'en font profession -<br>
Qu'y vont, d'temps en temps, &agrave; la Tour solitaithe,<br>
Pour y prendre du r'pos, et p'tre du paisson!<p>

Ch'tait dans ches conditions, &agrave; ch'que j'veins d'entendre,<br>
Que George Dupr&egrave; - ou' savez bein tch'est qu'il est ch't'&icirc;la -;<br>
Le St. Cli&eacute;mentais qu'est tr&eacute;jous pr&ecirc;t &agrave; prendre<br>
Dans l's' &ecirc;lections la djabbe de candidat!<p>

Et bein li, George Dupr&egrave; - s'y'en fut don, Dimanche,<br>
A la Tour d'Ico, au biaeu jour qu'il 'tait.<br>
Mais nou n'sait jamais, quand la prom'nade qu&eacute;manche,<br>
Tch'est qu'il adviendra &agrave; tch&eacute;thiot ou bat&eacute;!<p>

Le temps, chu jour l&agrave; &eacute;tait magnifique,<br>
La mer coumme une mathe, - pas une aube de vent;<br>
George, prins l'Alman&acirc; d'la Nouvelle Chronique<br>
Qu'est, pour les math&egrave;es, extra-excellent!<p>

Souky, s'fit i' &agrave; sa femme, en lis montrant la page,<br>
Ergarde chonna, ch'est fait coumme expr&egrave;s,<br>
La math&egrave;e nos sert, n'y a pas d'signe d'orage;<br>
Faut aller &agrave; Ico, d&eacute;p&ecirc;che t&eacute; de t'graie!<p>

Qu&eacute;man? s'li fit-alle, j'n'ai qu'man chap&eacute; &agrave; prendre,<br>
Ch'n'est pon la peine de s'changi hardi.<br>
N'ait pas d'peux, man gar&ccedil;on, je n't&eacute; f'thai pon attendre<br>
Il est sus l'bouan li&egrave;t, j'm'en vais vite le cherchi.<p>

George, dans l'entretemps, changeait ses bottes de chapelle<br>
Pour une pathe de souliers - il en a plusieurs! -<br>
Et s'en fut crier &agrave; trais d'ses hardelles<br>
Qu'&eacute;taient dans l'gardin &agrave; r'garder les flieurs.<p>

Et en route pour la gr&egrave;ve, ne v'l&agrave; la famille,<br>
Heutheux, contents, et bein dispos&eacute;s<br>
Pour une heuthe de pliaisi, au large, bein trantchilles,<br>
Dans lus propre bat&eacute;, - ch'est des gens moyenn&eacute;s!<p>

A la Tour, sans l'moindre accident, les v'l&agrave; qui d&eacute;barquent;<br>
Et les p'tites, en pliaillant, sautaient sus l'rotchi,<br>
Tandis qu'lus papa amathait sa p'tite b&egrave;rque<br>
Ov un gros bu d'filin, et un mio d'f&eacute; cotchi.<p>

Jusque l&agrave; tout avait t&egrave; coumme sus des rouolettes<br>
Et chatchun 'tait content de s'trouver &agrave; Ico,<br>
Y'o&ugrave; qu'la libert&egrave; est tout &agrave; fait compli&egrave;te<br>
Tans qu'&agrave; "Cape House" n'faut pas galvauder trop!<p>

Mais George, avait-i' yeu un mio d'n&eacute;gl'yigence<br>
En amathant san bat&eacute; au rotchi?<br>
Je n'voudrais pas l'dithe, mais un p'tit d'prudence<br>
Est l'moyen parfais de ne pon s'drotchi!<p>

La corde frottait, coumme i' l'avait minse,<br>
Sus l'bord d'une pierre qu'i' n'avait pas veu;<br>
Tout d'un coup, not' moussieu vit, avec surprinse,<br>
San bat&eacute; velle au vent, qui s'n'allait tout seu'!<p>

Sa tunette, sa casaque, &eacute;taient d&eacute;j&agrave; hortes;<br>
I' halli san veste, et ses souli&egrave;rs d'can'vas,<br>
Et d'autres habits de diff&eacute;thentes sortes,<br>
Sus les d&eacute;tails de tchi je n'm'&ecirc;tendrai pas!<p>

Et n&eacute; v'l&agrave; George &agrave; l'ieau, nageant &agrave; grand's braches,<br>
Dans l'esp&eacute;thance de r'attraper san bat&eacute; b&eacute;t&ocirc;t,<br>
Mais quand un bat&eacute; s'en va ov la math&egrave;e, i' marche<br>
Sans aver besoin d'cap'taine ni d'mat'lots!<p>

Et George, tout bouan nageux qu'il est, eut bieau faithe<br>
L'fichu bat&eacute; dansicotait... et s'motchait d'li!<br>
Tandis que l'pouorre m&eacute;djan restait tr&eacute;jous dri&eacute;the...<br>
Si ch'n'avait pon 't&egrave; Dimanche, en &eacute;thait-i, dit!!<p>

Enfin, fallit s'en rendre &agrave; l'&eacute;vidence,<br>
Coumme nou dit souvent dans la Cour,<br>
Et Mess Dupr&egrave;, maudissant s'n'imprudence,<br>
Ernagi tristement, tout seu, jusqu'&agrave; la Tour.<p>

Ne v'la don not' perrot, et sa femme et ses filles<br>
Exil&eacute;s sus l'rotchi &agrave; deux milles de Jerry,<br>
Sans aver si b&eacute;t&ocirc;t, la plyie ou la grille<br>
S'n'allaient s'mettre &agrave; tchaie - et yeux sans abri!<p>

La Tour 'tait barr&egrave;e, et n'y' a pon d'cabane<br>
Coumme y'en a &egrave;s Minquiers et &egrave;s Ecr&eacute;hos,<br>
Ov des galettes sus l'ais et de l'ieau dans la canne;<br>
- Touos seurs sus Ico, ils 'taient ma f&eacute;! bieaux.<p>

Pour faithe des signaux, i' s'imaginidrent<br>
D&eacute; s'mettre &agrave; ch&acirc;tchi lus bliancs mouochets<br>
Mais ch'tait inutile. I' ch&acirc;tchidrent et ch&acirc;tchidrent,<br>
Mais du d'jantre si personne de la terre les viyaient.<p>

Ma&icirc;tr' George, &agrave; la fin, se rapp'lant des histo&eacute;thes<br>
Qui li&ecirc;sait souvent quand il 'tait gar&ccedil;on<br>
Se mins dans la t&ecirc;te qu'i' pouorrait faithe pliaithe<br>
Que d'imiter l'c&eacute;l&egrave;bre <a href="gdfcrusoe.html">Crusoe: - Robinson</a>!<p>

I' s'n'allit don, avec ses trais hardelles<br>
Cherfouill'yi dans l'rotchi, partout,<br>
Pour des mios d'vrai' sec, et la plise, des madelles<br>
Et b&eacute;t&ocirc;t i' fit une grand' fou&egrave;e atou'.<p>

Ils 'taient exil&eacute;s y'iavait d&ecirc;j&agrave; des heuthes<br>
Et touos lus estoumas criyaient raidde la faim;<br>
A tchi bon s'pliandre! Les choses n'en 'taient pas miyeuthes<br>
Et Jerry restait tr&eacute;jous aussi liain!<p>

Mais ch&acirc;tchun l'sait, i' n'y'a pn d'minz&eacute;the<br>
Qui n'veinne &agrave; sa fin, et quend vint un temps<br>
I' vidrent sus la c&ocirc;te plusieurs points d'lumi&eacute;the<br>
Nou lus r&ecirc;ponnait! Les s'cours 'taient en v'anant!!<p>

Une gestion d'temps occouo, il fallut attendre<br>
A tons sus Ico, san rein &agrave; mangi<br>
Et pis, tout d'un coup i' finidrent par entendre<br>
Un bat&eacute; qui v'nait les haller d'dangi.<p>

George et sa femme et lus trais fillettes<br>
En viyant chonna fudrent rasseuth&egrave;s;<br>
Ov lus mains &agrave; lus bouoche pour servi d'trompettes<br>
I' fidrent &agrave; saver yo&ugrave; qu'ils 'taient &ecirc;dg&eacute;th&egrave;s.<p>

A la fin des fins ne v'l&agrave; l'bat&eacute; qu'appr&eacute;che<br>
Nou ouait bein les vouaix et les avithons;<br>
George tout haut sus les rotchers se dr&eacute;che,<br>
Pour montrer exactement ses vrais envithons.<p>

Ch'tait Walter Wilcox, avex deux camarades,<br>
Daniel Le Rouoget&eacute; et George Hamon,<br>
Les trais p'tites en faisaient de diverses houppades<br>
Enn'y&egrave;es du rotchi, i' voulaient la maison!<p>

Nou-z'avait, heutheusement, pens&egrave; &agrave; lus bedaine<br>
Et y'avait du caf&eacute; et des tas d'tchi mangi<br>
N'y'avait pas grand' vaisselle mais ch'tait pon la peine;<br>
Quand nou-y'est affam&egrave;s, nou peut s'arrangi!<p>

I laissidrent bein vite le rotchi dri&eacute;the<br>
Une fais qu'ils eurent mins le cap sur Jerry<br>
Mais fallait les vaie &agrave; mangi et baithe -<br>
J'n'oserais pour vos dithe chein qu'chatchun serri!<p>

En filant tout drait sus les veux d'l'auberge<br>
A Ph'lip Mac Allen, qu'est au bord du Ho',<br>
Et nageant bouan rond le bat&eacute; et sa cherge<br>
Atterridrent b&eacute;t&ocirc;t, sans malheu' ni dro'<p>

Et j'vos certifie qu'i' y'avait du monde,<br>
Tout l'vaisin&eacute; sembl'yait y'&ecirc;tre attroup&egrave;;<br>
Et i' barbelottaient coumme le fliotch&egrave;t d'h&eacute;thondes<br>
L'tou' d'not' tcherquethie quand l'sol&egrave;t est l'v&egrave;.<br>

<p>Un ch&acirc;tchun lus aidji &agrave; r'venin &agrave; terre;<br>
Nou lus tendait les mains pour sauter du bord,<br>
Et les p'tites, &agrave; lus jouaie, fudrent &agrave; lus haute dgherre,<br>
- Mais i' n'avaient pon l'air d'aver enhann&egrave; fort.<br>

<p>Quant au fichu bat&egrave; qu'&eacute;tait hors &agrave; la drive<br>
Je n'sai pon du tout chein qu'en est dev'nu.<br>
A tchi bouan s'g&ecirc;ner de chein qui y'arrive?<br>
I'se r'trouv'tha tr&eacute;jous... s'i' n'est pas perdu.<br>

<p>Me motchi d't&eacute;, George, ne s'sait pon aimabl'ye<br>
Mais laisse-me, j't'en prie, te d'mander occouo<br>
S'tu n'te pliais pon mus dans ta d'meuthe confortabl'ye<br>
Que d'&ecirc;tre isol&egrave;, l'Dimanche, sus Ico?<br>

<i><p><a href="ejluce.html">Elie</a><br>
1913<br></i>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="bainis_aventuthes.html">Les Aventuthes des P&ecirc;tcheurs d&eacute; Ba&icirc;nis</a><p>
<li><a href="rocco.html">La Ponceraisse d'la Rocco</a><p>
<li><A HREF="corbiethe.html">Ervenu d'la Corbi&egrave;the</A><P>
<li><a href="avathithon.html">L'Avath&icirc;thon</a><p>
<li><a href="ileaudgerdain.html">L'&Icirc;le au Dg&egrave;rdain</a><p>


</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
