<HTML>
<HEAD>
<TITLE>First Doctor Being an Ass - Another is Called in</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>First Doctor Being an Ass - Another is Called in</h2></font></center><p>


Ou n'cr&eacute;thaites pon coumme les gens nos r'merquent d&eacute;pis qu'la gazette - la sienne de Vendredi pass&eacute; - dit du bin d'p&eacute;p&eacute;e. Ch'n'est pas qu'javaimes pass&eacute; inapperchus jusqu'ichin Oh, nan! D&eacute;pis que j'soummes venus y d'meuth&eacute;, la ville n'en est pus la m&ecirc;me. A qu'menchi par la gazette: la cirtchulation r'doublye toutes les semaines d&eacute;pis qu'j'avons consenti &agrave; &egrave;scrithe dessus, et i's ont 't&eacute; oblyijis d'mettre eunne autre chainolle a la machine a imprim&eacute; pour pou&eacute; all&eacute; pus vite. J'ai oui dithe par la servante d'un docteu qu'est d'la Classe de couotute a m&eacute;m&eacute;e - la servante, pas l'docteu - qu'sa maitre s'pleignait qu'ses malades li&eacute;saient l'Morning News a la pli&eacute;che de b&eacute;the ses boutelles, et se r'd&eacute;thissaient ben trop vite. J'ai oui &eacute;tout qu'y'avait un fermi qui faisait san monde cachi qu&eacute;dainne au travers en lus proum&eacute;ttant d'lus li&eacute;the le jerriais du M.N. a la fin d'la journ&eacute;e; et m&eacute; m&ecirc;me, y's tchiq' temps, j'trouvi ti pon les filles de ma Girls' Friendly a s'&eacute;sgouff&eacute; d'rithe sus des lettres a p&eacute;p&eacute;e, a la plieche d'&ecirc;tre a m&eacute;dit&eacute; sus les lions qui rodent continuellement atoure les fille qui n'vont pon r&eacute;djuli&eacute;th'ment au tchulte.<br/>
<br/>
Et d'pis ch't'articlye la, nou pasle des Pain oquo pus qu'jommais. Y nos vint un monde! Jusqu'a un grand jaune moto car a quat' roeus qui s'arr&ecirc;ti souos nos f'n&ecirc;tres, l'aut' jour: dans l'moto car y'avait tchiq' chose enfliul&eacute; dans eunne p&eacute; d'ourse ov la t&ecirc;te dans eunne moniethe de lanterne. Tout cheunna ramonti amont nos d'gr&egrave;s. Chutte chose &ocirc;ti sa lanterne, et y'avait eune t&ecirc;te de moussieu; il &ocirc;ti s'n'ourse, et y'avait un corps d'houmme; il &ocirc;ti ses mitaines; et y'avait des mains d'docteu. De belles blianches mains, ov des deigts longs et pointus et pas d'crache sou&ocirc;s l'songlyes. Des mains d'docteu - j'm'y r'counnais! J'en avais veu d&egrave;ja d'vant.<br/>
<br/>
Il avait oui p&acirc;sl&eacute; du cas &agrave; m&eacute;m&eacute;e, qui dit; et d'la moni&eacute;the que j'taimes a la doctrinn&eacute; - pou&ocirc;rait i' la vaie? J'l'emni par la main - eunne belle blianche main - &egrave;s pids du li&eacute;t. Quand j'y'eut dit tch&egrave;s qu'en 'tait, l&eacute; v'la qui s'mint a m'dithe: &quot;Mais, vot' docteu, ch'est un bachouard! un fichu b&ucirc;zard! un ch&eacute;rv&eacute; caillyi! I' n'se r'counnait pas pus a souognyi eunne femme qu'a t&eacute; &egrave;sgli&eacute;mmie par un bouais, qu'm&eacute; a f&eacute;th&eacute; un ch'va! Voul'ous que je r'met' vot m&eacute;the sus pi dans tr&egrave;s jours?&quot; Ben seux, que j'veurt, qu&eacute; j'dis; ou pou&eacute;z qu'menchi a tch&eacute;rpent&eacute; d'sus des a ch't'heu!<br/>
<br/>
La d'sus i' m'embr&eacute;chi; il &ocirc;ti sa casaque et m'r'embr&eacute;chi; i' r'troussi ses manches et m'dit d'all&eacute; faithe eunne bachinn&eacute;e d'gru&eacute;. quand l'gru&eacute; fut pr&egrave;t, i' print eunne moni&eacute;the de seringue dans san pagas, l'emplyi d'gru&eacute;, ouvrit la bouoche a m&eacute;m&eacute;e avec un bouchon et lis serindji l'gru&eacute; dans l'&eacute;stouma. Par siez fais i' fit cheunna. Et pis quand m&eacute;m&eacute;e fut bin ronde et qu'les cou&eacute;rtuthes se sou&ocirc;s'l'vaient sus l'li&eacute;t, et que n'y'eut pus d'gru&eacute;, i' m'fit apport&eacute; toutes les blankettes d'la maison, tou&ocirc;s les couossins d'sofa, et les mat'nas du liet d'la bouonne-chambre. Tout cheunna fut mins sus m&eacute;m&eacute;e; et par dessus tout, en montant sus eunne tchaise, j'm&icirc;nmes des plianches, des livres, et tchiq' v&eacute;rges de tapis.<br/>
<br/>
La! Miss Lon&ocirc;re, qui m'dit en m'embr&eacute;chant quand tout fut fini; n'faut pas qu'ou bouoge de la pour huit jours. Je r'vindrai lis pomp&eacute; du gru&eacute; d'main; en attendant, faites un feu d'forge jour et niet, freunm&eacute;z portes et f'n&ecirc;tres, et s'ou'l a s&eacute; dounnez li du bouollion d'poule bin p&ecirc;vr&eacute;.<br/>
<br/>
La d'sus, i' se r'mint dans sa p&eacute; d'ource; j'y'a&icirc;dji a r'mettre sa t&ecirc;te dans sa moni&eacute;the de lanterne, et i' s'en fut en m'faisant un 'sweet smile' et m'disant de n'pon oubli&eacute; l'gru&eacute;.<br/>
<br/>
<i><a href="brambilo.html">Miss Lonore Pain</a></i><br/>
<i>Morning News 20/2/1913</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="medvoc.html">La m&eacute;d'cinne en J&egrave;rriais</a><p>
<li><a href="painfeast.html">After the Feast</a><p>
<li><a href="painworse.html">How it might have been much worse</a><p>
<li><a href="painhealth.html">The Old Lady's Health Improves too Rapidly</a><p>
<li><a href="painfouai.html">Ch'est Tout d'm&ecirc;me Vrai: n'y'a qu'la Fou&eacute; qui Sauve</a><p>
<li><a href="paintherapeutics.html">Modern Therapeutics and Mrs. Pain</a><p>
<li><a href="paincold.html">How Piteur caught a cold</a><p>
<li><a href="painbothladies.html">Both Ladies Volunteer</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

