<HTML>

<!-- Mirrored from members.societe-jersiaise.org/geraint/jerriais/gdffaitchieaux.html by HTTrack Website Copier/3.x [XR&CO'2014], Tue, 15 Jul 2025 13:59:41 GMT -->
<HEAD>
<TITLE>Les P'tits Fa&icirc;tchieaux!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les P'tits Fa&icirc;tchieaux!</h2></font></center><p>

<i><font size="-1">L&eacute; M&eacute;nage &egrave;s Feuvres,<br/>
St. Ou&euml;n.<br/>
L&eacute; 15 d'octobre, 1966.<br/></font></i>
<br/>
Moussieu l'R&eacute;dacteu.<br/>
<br/>
&quot;Quand tu s'sas un homme et qu'tu &eacute;thas finni t'n &ecirc;collage,&quot; Papa m'dit eune s&eacute;th&eacute;e quand j'tais mousse y'a septante ans, &quot;Et si tu-es d'bouan comport et qu&eacute; l'Bouan dgieu t'aie donn&eacute; assez d&eacute; p'tits boud&icirc;ns dans la t&ecirc;te, tu pouorras p't &ecirc;t' &ecirc;tre &ecirc;lu membre d'eune association d'gens tch'a nom La Soci&eacute;t&eacute; Jersiaise. Ou' fut fond&eacute;e y'a eune trentaine d'ann&eacute;es, pus ou mains, pour l'&ecirc;tude et la pr&ecirc;s&egrave;rvation d'l'histouaithe, l&eacute; langage, la g&eacute;ologie et l's antitchit&eacute; d'J&egrave;rri, et la publyication d'dotch&ucirc;ments historiques.<br/>
<br/>
&quot;Si tu'est privilegi&eacute; d'en &ecirc;t' membre,&quot; Papa continnuit, &quot;I' faudra qu't'&ecirc;prouves &agrave; faithe la Soci&ecirc;t&eacute; fouoilyi dans L'Creux des Fa&icirc;tchieaux sus l'haut des Monts d'Grantez. Y'a des hougues, &eacute;tout, tchi pouorraient &ecirc;t' fouoilyies par la Soci&ecirc;t&eacute;. Y'a, entr'autres, <a href="hougue_bie.html">La Hougue Bie</a>.&quot;<br/>
<br/>
&quot;Tch'est qu'ch'est qu'eune hougue, Papa?&quot;, j'li d'mandis.<br/>
<br/>
&quot;Eh bein, man gar&ccedil;ons,&quot; i' m'dit, &quot;Ch'est un p'tit mont en d'ssus d'un <a href="pouquelaye.html">dolmen</a>, et un dolmen est un monument ou tombe des dru&iuml;des tch'avait probabl'y&eacute;ment fait s&egrave;rvi d'lieu d'tchulte &eacute;tout. Quand les grands-pr&ecirc;tres ou chefs des dru&iuml;des meuthaient, i' l's ent&egrave;rraient dans l'dolmen et l'couvraient atout des tonnieaux d't&egrave;rre pour emp&ecirc;chi les morts d'&ecirc;t' d&ecirc;rangis ou d'sent&egrave;rr&eacute;s pus tard, et v'la tch'i' faisait l&eacute; p'tit mont qu'nou-s appelle eune hougue!&quot;<br/>
<br/>
&quot;Mais, y'a-t-i' eune tombe d&eacute; m&egrave;me sus Les Monts d'Grantez, Papa?&quot;, j'l&icirc; d'mandis.<br/>
<br/>
&quot;P&egrave;rsonne n&eacute; l'sait pour seux,&quot; i' m'dit. &quot;Mais ma Papa Jean L'Feuvre, tchi fut n&eacute; en 1781, l'ann&eacute;e d'La <a href="batjer.html">Bat&acirc;lle d&eacute; J&egrave;rri</a>, m'a dit dans san vivant qu'san Papa, &agrave; li, Ph'lippe Le Feuvre, n&eacute; en 1723, l&icirc; d&icirc;sait tch'i' d'vait y'en aver ieune car ch'tait l&agrave; tch'&eacute;tait la d'meuthe des P'tits Fa&icirc;tchieaux, et y'a un flias sus l'haut des Monts tch'est appel&eacute; L'Creux des Fa&icirc;tchieaux, acouo aujourd'aniet!&quot;<br/>
<br/>
&quot;Mais tch'est qu'ch'est qu'des Fa&icirc;tchieaux?&quot;, j&eacute; d'mandis &agrave; Papa.<br/>
<br/>
&quot;Ch'tait des touos p'tits bouanshommes, tout-&agrave;-fait r&ecirc;&eacute;ls dans l's id&eacute;es des touos anciens,&quot; Papa m'dit. &quot;I' patha&icirc;t qu'lus hant &agrave; <a href="st_ouen.html">St. Ou&euml;n</a> 'tait d'tchiquebord l&eacute; tou d'La Tchi&eacute;bault &agrave; L'&Ecirc;ta, et tch'i' vivaient souos-t&egrave;rre et 'taient bein riches. I' ramontaient &agrave; Millais &agrave; j'va par l&eacute; Mont des Corv&eacute;es, et pis il' entraient dans eune cave tchi cond&icirc;sait &agrave; lus d'meuthe sou&ocirc;t&egrave;rraine. J'ai tr&eacute;jous ou&iuml; l's anciens dithe qu&eacute; la cave 'tait l&agrave; o&ugrave;-est tch'est L'Clios des Pouquel&eacute;es.&quot;<br/>
<br/>
&quot;Quand nou-s est aupr&egrave;s L'Creux des Fa&icirc;tchieaux sus les Monts, et qu'nou r'garde un mio Su-&Ecirc;t &agrave; gauche d&eacute; La Mathe au Seigneu, nou peut just&eacute;ment vaie &agrave; la veue d'yi, et tout-&agrave;-fait cliai atout des longue-veues, trais grosses pi&egrave;rres appel&eacute;es Les Trais Rocques dans l'mitan d'un grand clios. Les viels gens disaient tch'il avaient tr&eacute;jous ou&iuml; qu&eacute; ch'tait Les P'tits Fa&icirc;tchieaux tch'avaient port&eacute; ches pi&egrave;rres-l&agrave; d'lus creux l&agrave; o&ugrave;-est tch'i' sont! I' patha&icirc;t qu'trais fa&icirc;tchieaux avaient port&eacute; eune pi&egrave;rre ch&acirc;tchun dans lus d'vant&eacute;, et qu&eacute; quand il' arriv&icirc;drent aupr&egrave;s d'La Mathe au Seigneu l's amathes d&eacute; lus d'vantchieaux mantch&icirc;drent et i' la&icirc;ss&icirc;drent les p&egrave;rrons l&agrave; o&ugrave;-est tch'il' avaient tchaie, et qu&eacute; ch'tait pour faithe peux &egrave;s Turques tch'i' les laiss&icirc;drent-l&agrave;! La l&eacute;gende n&eacute; n'nouos raconte pon comment tch'i' s'adonnait tch'i' y'avait des Turques par les c'm&icirc;ns dans chu temps-l&agrave;! Enf&icirc;n, ch'est p't &ecirc;t' viyant qu'les Trais Rocques sont l&agrave; tch'i' n'y en a pon &agrave; ch't heu!&quot;<br/>
<br/><IMG SRC="../dolmens/grantez4.jpg" WIDTH=132 HEIGHT=88 align="right" ALT="Les Monts, Grantez">
&quot;L's anciens avaient eune fichue peux, &agrave; ch'tch'i' patha&icirc;t, d&eacute; d&ecirc;rangi ou d'fouailyi dans lus creux, &egrave;s fa&icirc;tchieaux, sus Les Monts d'Grantez, viyant tch'i' criyaient qu&eacute; s'il' taient d&ecirc;rangis dans lus habitacl'ye, tchique grande av&acirc;rie 'tait se&ucirc;the d&eacute; tchaie sus l'co au monde, mais j&eacute; n'pense qu'p&egrave;rsonne &eacute;thaient peux d'y fouoilyi &agrave; ch't heu. Si tchitchun pouvait en p&acirc;ler &egrave;s grosses t&ecirc;tes d&eacute; La Soci&eacute;t&eacute; Jersiaise, la Soci&ecirc;t&eacute; pouorrait p't &ecirc;t' aver la p&egrave;rmission d'Moussieu l'Bailli d'ouvri l'creux pour vaie s'i' y'a un dolmen dessous comme l's anciens l'ont tr&eacute;jous pens&eacute;!&quot;<br/>
<br/>
&quot;Mais as-tu connu tchitchun tch'en a veu, Papa, des fa&icirc;tchieaux?&quot; j'li d'mandis. <br/>
<br/>
&quot;Nann&icirc;n,&quot; i' m'dit, &quot;Mais man grandp&eacute;the m&eacute; disait qu&eacute; quand il 'tait mousse il avait connu des gens tch'en avaient veu! Quant &agrave; m&eacute;, j'peux dithe qu&eacute; j'n'en ai janmais veu&quot;<br/>
<br/>
			
&quot;Mais pour &egrave;rv&eacute;n&icirc;n &egrave;s dru&iuml;des&quot;, Papa m'd&icirc;t, &quot;D&eacute;pis tch'i' y'a des dolmens en J&egrave;rri, i' faut penser qu'les touos touos vi&egrave;rs J&egrave;rriais 'taient des dru&iuml;des et tch'i' faisaient s&egrave;rvi les dolmens comme lieux d'tchulte. L's all&eacute;es 'taient alingnies d&eacute; l'ouest &agrave; l'Est, et ouv&egrave;rtes du but Est. Quand il' 'taient assembli&eacute;s dans l'all&eacute;e i' viyaient la lueu du sol&eacute; l'vant et l'adoraient. Ch'tait tout naturel, quand nou veint &agrave; y penser, qu'les gens f&ucirc;ssent &icirc;mpressionn&eacute;s par l&eacute; sol&eacute; tch'est si b&eacute;n&eacute;ficiel pour tous sus la t&egrave;rre. L's Azt&egrave;ques d&eacute; l'Am&eacute;thique du Sud l'adoraient &eacute;tout, et les Mayas du Yucatan adoraient la plyie. Ch'tait viyant qu'lus pays 'tait si caud qu'y'avait hardi d's&eacute;cr&egrave;ches et qu'la plyie lus apportait l'soulagement et des r&eacute;coltes. Sans doute, l&eacute; Chr&ecirc;tchienisme n'&eacute;tait pon connu dans ches temps-l&agrave;!&quot;<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="faitchieaux.html">Les P'tits Fa&icirc;tchieaux</a><p>
<li><a href="faitchieaux2.html">Les p'tits fa&icirc;tchieaux</a><p>
<li><a href="faitchieaux3.html">Les fa&icirc;tchieaux dans lus d'vantchieaux</a><p>
<li><a href="feessaintbrelade.html">Les Fe&eacute;s &agrave; Saint Br&eacute;lade</a><p>

<li><a href="astrologie.html">L'astrologie et les crianches</a><p>

<li><a href="gdfcrianches1.html">Vielles crianches</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>

<li><a href="assembliee/folklore.html">L&eacute; folklore d&eacute; J&egrave;rri</a><p>

<li><a href="rogodaine.html">La Rogodaine</a><p>
<li><a href="rogodaine2.html">La Rogodaine</a><p>
<li><a href="mittes.html">La Fontaine des Mittes</a><p>
<li><a href="mittes2.html">La Fontaine es Mittes</a><p>
<li><a href="brelade_legende.html">La l&eacute;gende d&eacute; l'&eacute;glyise d&eacute; St Br&eacute;lade</a><p>
<li><a href="gdfbrelade.html">L'&Eacute;glyise d&eacute; St. Br&eacute;lade</a><p>
<li><a href="vielledavout.html">La Vielle d'Avo&ucirc;t</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdffaitchieaux.html by HTTrack Website Copier/3.x [XR&CO'2014], Tue, 15 Jul 2025 13:59:41 GMT -->
</HTML>

