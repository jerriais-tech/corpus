<HTML>

<!-- Mirrored from members.societe-jersiaise.org/geraint/jerriais/gdfreflex.html by HTTrack Website Copier/3.x [XR&CO'2014], Tue, 15 Jul 2025 13:59:44 GMT -->
<HEAD>
<TITLE>Des r&eacute;flexions</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Des r&eacute;flexions</h2></font></center><p>

<font size="-1"><i>Fallbrook,<br>
California, USA.<p>
L&eacute; 7 d'avri, 1984.</i><p>
</font>
Moussieu l'R&eacute;dacteu,<p>

H&eacute;las! I' patha&icirc;t y'aver du troubl'ye quasi partout l'monde ches jours, tchi sont suppos&eacute;s &ecirc;t' &ecirc;cliaithis par l'&ecirc;ducation mod&egrave;rne et mondiale. Mais ch'est la dispute et la dg&egrave;rre &agrave; la pliaiche d&eacute; la paix du Bou&acirc;n Dgieu, tchi, comme nouos l'dit La Litourgie, "surpasse tout entendement". En Am&eacute;thique, j'avons fait des coups d'alfaure en <a href="gdfleune.html">viageant &agrave; la leune</a> et <a href="gdfcouothage.html">marchi d'ssus</a>, et j'avons b&acirc;ti un avion tchi viage dans l'espace et r'veint &agrave; t&egrave;rre sus ses rouelles comme un avion ordinnaithe. Mais j'avons tellement ha&ucirc;chi les gages d&eacute; nouos travailleurs qu&eacute; d'aut' pays produisent l'acier, des motos et aut' affaithes &agrave; miyeu marchi qu'nous. Nouos politiciens, affanm&eacute;s pour les vouaix des syndicats d'travailleurs en temps d'&ecirc;lections, ont peux d'mentionner ch'l&agrave; comme &eacute;tant en grand' partie la ra&icirc;son qu' ch'est des motos fabritchis &agrave; l'&ecirc;trangi tch'encombrent nouos belles grandes routes.<p>

Les cr&icirc;nmes, et sustout les meurtres, en g&acirc;ngnent touos l's ans. Nouos prisons sont si plieines qu&eacute; l's autorit&eacute;s sont forchis d'la&icirc;ssi des prisonni&egrave;rs (probabli&eacute;ment les cheins condamn&eacute;s &agrave; cause d&eacute; ma&icirc;ndres d&eacute;lits) sorti d'vant qu' lus temps s'sait finni. Et la peine d&eacute; mort a 't&eacute; resta&ucirc;r&eacute;e dans plusieurs &ecirc;tats.<p>

La g&acirc;zette "Christian Science Monitor" du 14 d&eacute; mar nouos dit tch'i' y'avait 455 prisons en Am&eacute;thique &agrave; la fin d'1983, et tch'i' sont en train d'en b&acirc;ti acouo 200 d'urgence. Sans doute, i' n'faut pon oublier qu'j'avons eune popul&acirc;tion d&eacute; 233 millions, mais ch'est quand-m&ecirc;me un tas d'prisons.<p>

Un tas d'monde patha&icirc;ssent craindre la possibilit&eacute;, si pon m&ecirc;me la probabilit&eacute;, d'eune dg&egrave;rre nucl&eacute;aire. Ch'n'est pon ravissant quand nou r&ecirc;alise qu&eacute; telle trag&eacute;die pou&ocirc;rrait &ecirc;t' la f&icirc;n d'nouot civilis&acirc;tion. Mais un arr&ecirc;t de construction n'est pon d'sithabl'ye pour nous, viyant qu&eacute; v'l&agrave; tchi nouos la&icirc;ss'sait bein en bas d'l'&ecirc;tchelle sans esp&eacute;thance d'y r'mi&eacute;dgi. L'id&eacute;al es'sait qu&eacute; touos les pays nucl&eacute;aires abolissent les armes tout &agrave; fait.<p>

Eune aut' chose &egrave;rm&egrave;rquabl'ye est qu&eacute; l'Mahom&eacute;tisme en g&acirc;ngne et qu' nouos &Eacute;glyises Chr&ecirc;tchiennes en p&egrave;rdent. L&eacute; bonheu et la valeu d'la vie disciplinn&eacute;e des vi&egrave;rs temps ont dispathu. O&ugrave;'est tch'est l'temps qu&eacute; ch'tait consid&eacute;th&eacute; honteux d&eacute; r'ch&eacute;ver d'l'a&icirc;gue et d'&ecirc;t' "sus la p&acirc;raisse", comme nouos anciens disaient? A ch't heu, les louaix ich&icirc;n sont telles qu' eune p&egrave;rsonne tch'est m&icirc;nse bas &egrave;rchait dans les 80 pour chent d'ses gages sans travailli, et y'en a tchi n'lus g&ecirc;nent pon d'trouver du travas quandi qu' v'l&agrave; tchi duthe.<p>

Tout est boulev&egrave;rs&eacute;. Nouos couochons (resp&eacute;) n'veulent pus d'chours, et les poules chantent en co. Quand un Pr&eacute;sident ou Preunmi&eacute; Minnistre &ecirc;prouve &agrave; corrigi ou amender l's affaithes il est assailli par l&eacute; parti politique tch'est l'opposition d&eacute; s'n administr&acirc;tion et tchi promet la leune &agrave; tout l'monde pour g&acirc;ngni la pr&eacute;chaine &ecirc;lection.<p>

Tout fonctionne par l'&ecirc;lectricit&eacute; &agrave; ch'teu, et pour en faithe i' faut d'l'huile. La peux d'p&egrave;rdre la souche d&eacute; l'huile et l'p&acirc;ssage d&eacute; la m&eacute; par io&ugrave; qu'les batchieaux tchi la porte naviguent, met les pays sus lus n&egrave;rs et qu&acirc;si pr&ecirc;ts &agrave; ch&egrave;rgi les canons d'lus fr&eacute;gates.<p>

Nou m'dit souvent "Voudrais-tu r'tchuler &agrave; la duthe vie du temps jadis?" Y'a l'pour et l'contre. Mais &agrave; m'n id&eacute;e nou n'&egrave;rv&egrave;rra janmais la s&icirc;mplyicit&eacute; d'la vie qu' j'ai connue au c'menchement d'chu si&egrave;clye. Eune vie sans &ecirc;lectricit&eacute;, motos ou avions. I' fallait faithe s&egrave;rvi ses pids d'dri&eacute;the ou un j'va pour aller ich&icirc;n et l&agrave;. Pus tard, la bicylette a&icirc;dgit &agrave; mouvementer la vie un mio. J'm'&egrave;rsouveins d'la machinne appel&eacute;e "penny farthing" , tch'avait eune grande' rouelle en d'vant et eune toute p&eacute;tite en dri&eacute;the.<p>

Dans chu temps-l&agrave; les travailleurs 'taient conscientieux et avaient du resp&eacute; pour lus ma&icirc;tres. En tchittant l'&ecirc;cole, les jannes apprennaient eune voc&acirc;tion. L&eacute; grand d'la fanmil'ye, futur h&eacute;thitchi, restait &agrave; f&egrave;rmer. L's aut' lus en allaient en m&eacute;, &agrave; <a href="gdfcote.html">La C&ocirc;te</a>, &agrave; T&egrave;rre-Neuve ou en Australie et La Nouvelle Z&eacute;lande. Ch'tait eune activit&eacute; tchi rempliaichait l'camas d'la vie mouvement&eacute;e d'au jour d'aniet.<p>

 I' n'y'avait pon l'cr&icirc;nme et la mauva&icirc;tchi par les c'm&icirc;ns tch'encombrent nouos cours d&eacute; justice &agrave; ch't heu.<p>

J'voudrais r'vaie l'temps qu&eacute; l's anciens n'avaient pon d'peux d'dithe la pri&eacute;the d&eacute;vant les r'pas et en lus couochant, et tchi fa&icirc;saient lus &ecirc;fants aller &agrave; l'&Ecirc;cole du D&icirc;nmanche. Et qu'les jannes hommes allaient r'condithe les jannes filles &agrave; la sortie d'l'&eacute;glyise, et qu'les femmes allaient &agrave; l'&eacute;glyise lus faithe &egrave;rl&eacute;ver aupr&egrave;s la na&icirc;ssance d&eacute; lus &ecirc;fants.<p>

Enf&icirc;n, nou n'peut pon r'vivre l'temps p&acirc;ss&eacute;, et i' faut aver bouanne esp&eacute;thance pour l&eacute; temps &agrave; v'n&icirc;n.<p>

<i><a href="lefeuvre.html">George d'La Forge </a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfmemouaithes2.html">M&eacute;mouaithes nostalgiques</a><p>
<li><a href="gdfjep75.html">L&eacute; Passage du temps</a><p>
<li><a HREF="gdfprogres.html">L&eacute; progr&eacute;s</a><p>
<li><a href="gdfrcord.html">Un r'cord du temps jadis</a><p>
<li><a href="gdfchange.html">Tchi changements!</a><p>
<li><a href="gdfbeindestemps.html">Y'a bein des temps dans la vie</a><p>
<li><a href="gdfrapelle.html">J&eacute; m'rapelle...</a><p>

<li><a href="gdfmultiplication.html">La multiplic&acirc;tion!</a><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfreflex.html by HTTrack Website Copier/3.x [XR&CO'2014], Tue, 15 Jul 2025 13:59:44 GMT -->
</HTML>
