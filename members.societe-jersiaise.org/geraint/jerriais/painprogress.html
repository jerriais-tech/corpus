<HTML>

<!-- Mirrored from members.societe-jersiaise.org/geraint/jerriais/painprogress.html by HTTrack Website Copier/3.x [XR&CO'2014], Tue, 15 Jul 2025 13:58:55 GMT -->
<HEAD>
<TITLE>Mrs. Pain Reports Progress</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mrs. Pain Reports Progress</h2></font></center><p>

D'pis qu'ma fille a 't&eacute; mascotte en Dg&eacute;rn&eacute;si, oul est toute chose. Ou n'p[&acirc;]le pas, ou r'garde gare, et ses mains ont l'trembliot. Chutte bord&eacute;e l&agrave; y'a fait pus d'ma que d'bin - sans compt&eacute; qui nos a fallu la r&egrave;stchipp&eacute;e pour bin dithe des pids &agrave; la t&ecirc;te. Tout ch'qu'oul avait rapport&eacute; &eacute;tait en d'lacres; et l'auberge de St. Samson, a tchi j'&egrave;scrivi d'av&eacute; a nos renvi&eacute; l'chap&eacute; qu'Lonore avait laissi l&agrave;, m'r&egrave;spounni que j'n'avons qu'&agrave; all&eacute; l'cherchi, et en m&egrave;me temps payi un p'tit compte pour un mitheux d'pichi et des tchulliers en plated q[ui] n'se trouvent pon.<br/>
<br/>
J'n'ai jommais yeu grand estime pour les Dgernesiais, et ch'n'est pon m&eacute; qui m'en vais r&egrave;spondre a ditet, Qui gardent l'chap&eacute;!<br/>
<br/>
Quand Piteur s'en vint l'aut jour me consult&eacute; sus ch'qu'il en 'tait pour le Show ou-&egrave;s qu'il 'tait [l'refe]ree, et si j'criais qu'sens faithe t[rop] tors a sa conscienche, y'&eacute;thait moyen d's'arrangi pour gagnyi tchi[q] louis j'vos l'rasseuthi bin vite. &quot;Du moment qu'tu promets de m'dounai [la] main[tchi] du profit, que j'lis dit et qu'm&eacute; j'en dounne le quart a yeunne de mes bouonnes Causes; n'y'a pon a h&eacute;sit&eacute;. Y'a des n&eacute;gres en Afrique qui n'ont jommais oui la bouonne patholle: s'nou peut les emp&egrave;chi d'tch&eacute;e dans la g&eacute;henne de feu en lus enviant eunne Bibye qu'a 't&eacute; acat&eacute;e avec des sous gagnyis n'ou n'sait coument la fin justifie les moyens! que j'lis dit. Et d'm&egrave;me, j'ai yeu ma part du profit et me v'la a m&egrave;me de faithe du bin, et d'en r'chev&eacute; la r&egrave;scompense pus tard.<br/>
<br/>
Mais pour en r'venin a Lonore, et apr&egrave;s en av&eacute; r'pasl&eacute; ensembye, Piteur et m&eacute;, et av&eacute; consult&eacute; deus-tr&egrave;s des clerques de l'office, j'soumes a bin pr&egrave;s d'avis que ch'qui lis manque, a not' &egrave;sfant ch&egrave;s [E]unne Ladies Companion! Eunne veuve d'offici, sy y'a chouais! Dans les quarante a chinquante ans, qui n'demandait pon d'hauts gages et qui d'meuth'thait avec nous. Ou n'&eacute;thait presque rin a faithe siez nous. Rin que villyi sus Lonore du matin au s&eacute;, la proumn&eacute; au solet quand i' f'thait b&eacute; et souos l's'arcades a Gruchy les jours de plyie, et m'aidji a faithe le bernage de maison touos les jours. Nou m'a souvent dit qu'y avait des persounnes pr&ecirc;tes a entreprendre ditelles djobs pour la maintchi d'rin; tchiq' fais seulement pour lus neurtuthe - a condition que ch&eacute; sait dans eunne famille coumme-y-faut. Pour ch'qu&eacute; ch'est de coumme y faut - Les Pains sont Djeu merci bin counnus!<br/>
<br/>
Quand j'touchi tchiq mots d'not id&eacute;e a Lonore d'vant que d'se couochi et que j'lis pasli d'av&eacute; eunne veuve d'office pour la proumn&eacute; sus l'Parc et lis liethe des livres &egrave;sdifiants, ou n'eut pon l'air d'en tch&eacute;e en extase. Apr&egrave;s av&eacute; san d&eacute; dans sa bouoche et cant&eacute; la t&egrave;te de cot&eacute; en r'gardant san ponchi ou dit tout d'un coup:-<br/>
<br/>
J'aimthais mus un p'tit tchan!<br/>
<br/>
<i><a href="brambilo.html">Laiz&eacute; Pain</a></i><br/>
<i>1913</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="painwell.html">How that Laiz&eacute; shall soon be well</a><p>
<li><a href="painscheming.html">A Scheming Mother's Little Plot</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painprogress.html by HTTrack Website Copier/3.x [XR&CO'2014], Tue, 15 Jul 2025 13:58:55 GMT -->
</HTML>

