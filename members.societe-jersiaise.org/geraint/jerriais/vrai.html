<HTML>

<!-- Mirrored from members.societe-jersiaise.org/geraint/jerriais/vrai.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Mais, est-che vrai?</TITLE>
<META  name="keywords" content="Jèrriais, language, langue normande, minority languages, langues régionales, langues minoritaires, langues d'oïl, folklore, dialect, linguistics, linguistique, Normandy, Normandie, Channel Islands, îles anglo-normandes, poetry,">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Mais, est-che vrai?</h2></font></CENTER><p>
<CENTER><TABLE><TR><TD>

<br>Toutes les femmes d&eacute; la maison &eacute;taient sus pid !
<br>Y ramassaient du p'tit linge et y filaient &agrave; haut,
<br>En r'd&eacute;valaient ben vite en risque d&eacute; s'dr&ocirc;tchi ;
<br>Yieunne voulait d&eacute; t'chi fraid, l'autre du c'aud...
<br>Les vaisinnes entraient &eacute;tout, souvent,
<br>Ouvraient la porte ben dou&ocirc;ch'ment,
<br>D&eacute;mandant en bas: &quot;Y'i&agrave; t'y du changement?&quot;
<p>

<br>&quot; A t'chi attend, tout veint,&quot; un bon vier, dit-on, 
<br>Et changement vint enfin : ch&eacute; fut un gar&ccedil;on! 
<br>L&eacute; p&egrave;the en fut content - mais y'l'e&ucirc;t b&eacute;t&ocirc;t d'la peinne,
<br>Car quand (sans en dithe mot &agrave; la m&egrave;the) la gardjienne
<br>L'y montrit l&eacute; p'tit... y'l'en vint tout en fi&egrave;vre:
<br>L&eacute; ba&icirc;by avait, par malheur, un' bec d'li&egrave;vre!...
<p>

<br>Sa biautai &eacute;tait perdue!... T'chi faithe achet'eu?
<br> 'Bah, ne'vos en g&ecirc;nez pon,&quot; s&eacute; f&icirc;t le docteu' -
<br>'(D&eacute; tou&ocirc;s les docteurs y'l'tait l&eacute; pus malin,
<br>Et s&eacute; vantait d&eacute; m'ner tout m&acirc; &agrave; <I>bouann'fin</I>) -
<br>&quot;J'en ai gu&eacute;ri d&eacute; ben pi&egrave;thes qu&eacute; l'y,'
<br>&quot;Mais faut pon perdre de temps, faut s'd&egrave;sp&ecirc;chi!&quot;
<p>

<br>Et le v'l&agrave; t'chi s'en va drait au poull&acirc;ilyi'
<br>Happe et tue un <I>pirot</I> sans faithe de br'it,
<br>L&eacute; plieumme deux coups,.. ouvre san d'dans,
<br>Et en coppe unn' b&eacute;dache du milyieu d'la f&acirc;lle!...
<br>&quot;Y f'ront &quot; - s&eacute; f&icirc;t-y - &quot; du bou&ocirc;illon ov l&eacute; restant,
<br>&quot;Quand unn' femme est en cou&ocirc;ches, faut qu'n'ou la rigalle!&quot;
<p>

<br>Y r'monte &agrave; haut vite avec son r'mi&egrave;de,
<br> Greffe d&eacute; chute chai' l&agrave; ov' d&eacute; l'iaue tchi&egrave;de
<br> Sus la l&egrave;vre du p'tit; y co&ucirc;d si ben point sur point,
<br> Qu&eacute; l'affaire print &agrave; merveille : n'ou n'y vyiait pas de joint!
<p>

<br>Quand y l'e&ucirc;t djiez-huit ans, not' jeune gar&ccedil;on
<br>- (T'chi n&eacute; s&eacute; doutait pas d&eacute; la faishon
<br>Qu&eacute; comme &egrave;sfant sa l&egrave;vre avait 't'ait ergr&eacute;e) -
<br>S'abillyiait &agrave; la mode: casaque, veste et braies.-
<br>Car y voulait, coumme d'autres, faithe un mio &quot;t'san t'chan,&quot;
<p>

<br>Mais y'l'y mantchait d'la barbe! don y'l'achatait de longuent
<br>Comme les apotitchiers vendent dans d&eacute; biaux p'tits pots,
<br>Et y s'en frottait sou&ocirc;s l'nez... et le long des jo'es... 
<br>Cryiant en faire germer 
<br>Et ben pousser, 
<br>Coumme font pour les patates les bouans gu&acirc;nos? ....
<p>

<br>Voire, mais ch'est qu'acheteu 
<br>Le r'mi&egrave;de du docteu' 
<br>Portit &agrave; not' gars mins&egrave;the et mal'heu!... 
<br>Quand y pensait qu&eacute; pour orner sa fache, 
<br>Y s'n'allait y v'nin une raide belle moustache,
<br> - Ayiz pitchi, bouannes gens, d&eacute; not' pou&ocirc;re emp&ocirc;tumme - 
<br>D'un c&ocirc;t&eacute; y craissait du p'&eacute;... d&eacute; l'autr'e de la plienmme!!!
<p>
&nbsp;<p>
<i><a href="picot.html">J. DES R.</a></i><p>
</TD></TR></TABLE></CENTER>

&nbsp;<p>
<CENTER><IMG SRC="moustche.gif" WIDTH=215 HEIGHT=73 alt="la moustache"></CENTER>
&nbsp;<p>

<FONT SIZE=2>
<i>Viyiz &eacute;tout</i>:
<ul>
<li><A HREF="mabarbe.html">Les barbes et les moustaches</A><p>
<li><a href="moustach.html">L'Adresse desesperais de Demoiselle Nenn&eacute; Caton ais moustachies</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="fachevoc.html">La fache en J&egrave;rriais</a><p>
<li><a href="gdffache.html">La fache et l'v&icirc;sage</a><p>
<li><a href="gveux.html">Les g'veux</a><p>
<li><a href="moustachegj.html">Ma moustache est clioutiche</a><p>
<li><a href="chestvrai.html">Ch'est vrai!</a><p>
<li><a href="brian.html">&Egrave;rmerciements d&eacute; Brian</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vrai.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
