<HTML>

<!-- Mirrored from members.societe-jersiaise.org/geraint/jerriais/cosmique.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
<HEAD>
<TITLE>1961 - L'Ann&eacute;e Cosmique</TITLE>
<META  name="keywords" content="Jèrriais, language, langue normande, Channel Islands, îles anglo-normandes, Normandy, Normandie, minority languages, langues régionales, langues d'oïl, astronomy, astronomie, romance philology">
<META  name="description" 
content="J&egrave;rriais: l's astronautes et l'espace">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>1961 - L'Ann&eacute;e Cosmique</h2></font></center><p>

<IMG SRC="leune.jpg" WIDTH=239 HEIGHT=238 border=0 align="right" alt="L'Houmme dans la Leune">

D&eacute;vant qu&eacute; ch't' ann&eacute;e d&eacute; mil neu' chent souoxante-ieune s'&ecirc;coule, i' n'faut pon oubliyer qu'ou' s'sa fanmeuse &agrave; l'av'n&icirc;n comme l'ann&eacute;e d'la contch&ecirc;te d&eacute; l'espace et des preunmi&eacute; viages dans l'cosmos par des humains.<p>

A v&icirc;ngt-trais jours d'int&egrave;rvalle, deux hommes ont peu r'v&eacute;n&icirc;n sains et saufs sus la t&egrave;rre aupr&eacute;s tch'il' avaient confi&eacute; lus vies &agrave; chu tch&eacute;thiot d&eacute; nouvelle sorte tch'est la fus&eacute;e munie d'eune cabane ou capsule pouor porter l'astronaute dans l'espace.<p>

L&eacute; preunmyi, un Russe nomm&eacute; Youri Gagarine, fut satellis&eacute; l&eacute; 12 d'avri, 1961. V'l&agrave; tchi veurt dithe qu&eacute; san navithe cosmique r&ecirc;ussit &agrave; trav&egrave;rser l'air &agrave; la vitesse n&eacute;cessaithe pouor d&ecirc;passer l'&ecirc;paisseu d'l'enveloppe d'atmosph&eacute;the tch'entouothe la t&egrave;rre - 17,360 milles (28,000 kilom&egrave;tres) &agrave; l'heuthe - pouor monter dans l'espace, o&ugrave;-est tch'i' f&icirc;t l'tou d'la t&egrave;rre en orbite deux-s'trais fais.<p>

L&eacute; 5 d&eacute; mai, 1961, un Am&eacute;thitchain, l&eacute; M&acirc;jeur Alan Shephard, fit un bond d&eacute; 185 kilom&egrave;tres (qu&acirc;si 115 milles) dans l'espace &agrave; bord d'eune fus&eacute;e "Redstone-Mercury" souffli&eacute;e en l'air du Cap Canaveral en Floride. La capsule, &egrave;rdescendue au but d'un long parachute, fut r'p&ecirc;tchie en m&eacute; et l'M&acirc;jeur n'avait subi autcheun ma.<p>

Deux aut' &icirc;ntr&eacute;pides, acouo un Russe et un Am&eacute;thitchain, ont fait un viage chatcheun en espace d&eacute;pis et sont r'venus &acirc; t&egrave;rre sans av&acirc;ries.<p>

L&eacute; temps veindra, sans doute, qu&eacute; l's aut' plian&egrave;tes es'sont visit&eacute;es par les cosmonautes d&eacute; chutte t&egrave;rre, et i' faut penser qu&eacute; dans tchiques dgi&ecirc;xaines d'ann&eacute;es d'&agrave; ch't heu, quand un tas d'nous &eacute;thont pass&eacute; l'pas, un viage &agrave; la Leune n&eacute; s'sa p't-&ecirc;t' pon aussi rare comme l'&eacute;tait un viage des Landes d&eacute; <a href="st_ouen.html">St. Ou&euml;n</a> &agrave; la ville d&eacute; <a href="st_helyi.html">St. H&eacute;lyi</a> quand j'tais mousse!<p>

Viy-ous l'temps qu'la r&ecirc;union annuelle g&eacute;n&eacute;rale d&eacute; <a href="assembliee/index.html">L'Assembli&eacute;e d'J&egrave;rriais</a> es'sa annonc&eacute;e pouor aver lieu sus eune plian&egrave;te pouor un r'change? H&eacute;las! J'n&eacute; s'sai pon l&agrave; quand ch't' occasion veindra - mais ou' n'est p't-&ecirc;t' pon aussi liain comme nou pou&ocirc;rrait l'craithe!<p>
&nbsp;<p>

<i><a href="lefeuvre.html">G. F. Le Feuvre</a><br>
&Ecirc;tats-Unis d'Am&eacute;thique, <br>
Novembre, 1961<p></i>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><A HREF="gdfleune.html">Un viage &agrave; La Leune!</A><p>
<li><a href="gdfcouothage.html"> I' faut du couothage!</a><p>
<li><A HREF="leune2.html">La Leune</A><p>
<li><a href="supposition.html">Eune Supposition</a><p>
<li><a href="pmrusses.html">Merrienne perd la t&ecirc;te</a><p>
<li><a href="pmlune.html">Ph'lip va &agrave; la lune</a><p>
<li><a href="pmirlande.html">La Visite en Irlande</a><p>
<li><a href="gdfviage.html">En viage</a><p>
<li><a href="gdfterre.html">D'&egrave;rtou &agrave; t&egrave;rre</a><p>

<li><a href="espace.html">L'espace</a><p>
<li><a href="cielvoc.html">Dans l&eacute; ciel</a><p>

<li><A HREF="leune3.html">Happe la Leune!</A><p>
<li><a href="vierjer.html">La Conm&egrave;te &agrave; Halley</a><p>
<li><a href="sanctum.html">Sanctuaire du Po&egrave;te</a><p>
<li><A HREF="lunne.html">La Lunne</A><p>
<li><a href="leune.html">L'Homme d&eacute; d'dans la Leune</a><p>
<LI><A HREF="eclyipse99.html">L'&Ecirc;clyipse</A><p>
<li><a href="eclyipse.html">Unn' histoua&icirc;re d'&ecirc;clyipse!</a><p>

<li><a href="starman.html">Houmme &ecirc;taileux</a><p>
<li><a href="astrologie.html">L'astrologie et les crianches</a><p>


<li><a href="rencontres.html">Des rencontres d&eacute; bein pr&egrave;s</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cosmique.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
</HTML>
