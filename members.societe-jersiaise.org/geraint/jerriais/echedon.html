<HTML>

<!-- Mirrored from members.societe-jersiaise.org/geraint/jerriais/echedon.html by HTTrack Website Copier/3.x [XR&CO'2014], Tue, 15 Jul 2025 13:47:14 GMT -->
<HEAD>
<TITLE>&Eacute;che don si dr&ocirc;le?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>&Eacute;che don si dr&ocirc;le?</h2></font></center><p><br>
<br>
<i>Jerri, l'mais d'Ao&ucirc;t, 1904<br></i>
<br>
H&eacute;las Mess Bisson, - Ch'la vos quatouolle assez pour vos faithe grigni, vous, dites; et bein pas m&eacute;, j'eunne trouve pas chonna du tout risibl'ye.<br>
<br>
Quand ou viyis une femme qui vend dans l'marchi acater des groiesilles pour 6 sous l'pot et les r'vendre 6 sous la pinte ou vos imaginez que ch'est simply'&eacute;ment l&agrave; une occasion pour mettre un paragraphe comique dans votre gazette!!<br>
<br>
Ah! man puorre Mess Bisson, j'n'&eacute;thais pas creu chonna d'vous, qui pass&ecirc;tes jusqu'ichin pour &ecirc;tre un ammin des fermiers, mais, coumme disait l'a&ocirc;tre:- Tche'st qu'che'st qu&eacute; d'nous? J'pens&ecirc;mes, nous fermiers, d'aver au mains une gazette qui d'fendait nos int&eacute;th&ecirc;ts; et bein nou fait d'j&agrave;, ou nos d'sertez pour rithe de nous et nos v'l&agrave; pliantez-l&agrave; oquo une fais.<br>
<br>
Oh, ou trouvez qui ya match&egrave;the &agrave; rithe, vous, Mess Bisson, quand une marchande vend des groiesilles si&egrave;z sous la pinte opr&egrave;s qu'ou'l a yeu l'apliom' d'abafou&eacute; le puorre minz&eacute;thable fermi en n'yen donnant pas pus que tant l'pot, et mettant dans sa propre grand pouchette d&eacute; d'vant&eacute; d&eacute; d'vier 2 &agrave; 3 chents pour chent profit! Mais &ecirc;che don si dr&ocirc;le comme tout chonna?<br>
<br>
Ah! je n'm&eacute; ravis pas qu&eacute; nou s'&ecirc;plieuthe, le vilais pour payi trop pour sa marchandise et le campagnard pour n'en aver pas assez! et ch'est vous, Mess Bisson, en nos distant d&eacute; tchi qu'ou trouviez &#147;dr&ocirc;le,&#148; qu'avez montr&eacute; &egrave;s uns et &egrave;s autres comment qu'nou l's'abafoue. Sans doute, tout l'monde ne sont pas marris, sustout les siens qu'en font des risel&eacute;es et les siennes qu'y font l'profit.<br>
<br>
J'pense bein que vot' buonne-femme d'ervenderesse est yunne de ch&egrave;s-l&agrave; qui nos dit, quand j'l'y'offrons des l&eacute;gumes, du beurre ou du fruit: Oh! j'peux pas vos en donn&eacute; pus man chier homme; sou sav&ecirc;tes l'embarras qu&eacute; j'avons &agrave; nos en d&ecirc;f&egrave;the. Personne n'en veurt, il en veint des masses d&eacute; d'hors, de France et d'Angli&eacute;terre, et ch&egrave;st &agrave; peine si les villais veulent nos en donner le prix que j'vos en p&egrave;yons!<br>
<br>
Et pis quand l'villais veint; nou lis dis: J'puorrais pas vos les donner &agrave; meins, les fermiers nos en d'mandent des prix fos et ch&eacute;st bein d'la chance si j'pouvons nos y r'faithe!<br>
<br>
H&eacute;las, H&eacute;las, tch'est qu'chest qu&eacute; l'fermi Jerriais, man puorre Mess Bisson; ch'n'est qu'un enclyumme - pour que d'autres batttent lus fi&egrave;rs dessus!<br>
<br>
Criyis-m&eacute;,<br>
<a href="ejluce.html">Elie</a><br>

<i>Nouvelle Chronique de Jersey 31/8/1904<br></i>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="lettres.html">Les lettres dans les g&acirc;zettes</a><p>
<li><a href="pmfarming.html">Is Farming Worthwhile?</a><p>
<li><a href="pmsold.html">The farm is not sold</a><p>
<li><a href="saison.html">La Saison des Patates</a><p>
<li><a href="agricultuthe.html">L'Agricultuthe</a><p>
<li><a href="ledgvoc.html">Les ledgeunmes en J&egrave;rriais</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/echedon.html by HTTrack Website Copier/3.x [XR&CO'2014], Tue, 15 Jul 2025 13:47:14 GMT -->
</HTML>
