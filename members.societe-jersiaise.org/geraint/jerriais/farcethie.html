<HTML>

<!-- Mirrored from members.societe-jersiaise.org/geraint/jerriais/farcethie.html by HTTrack Website Copier/3.x [XR&CO'2014], Tue, 15 Jul 2025 13:50:00 GMT -->
<HEAD>
<TITLE>La farc&eacute;thie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La farc&eacute;thie</h2></font></center><p><br>

L's &ecirc;dr&eacute;dons sont hardi populaithes au jour d'aniet, sustout siez les jannes gens, et don y'a probabli&eacute;ment eune m&acirc;jorit&eacute; d'&ecirc;fants en J&egrave;rri tchi n'ont janmais fait un liet d'env'loppe, ni connu chutte farce faite &agrave; ieux nitout. Mais, pouor les cheins tchi font acouo s&egrave;rvi des l&icirc;ncheurs et des bliankets, n&eacute; v'l&agrave; au mains eune suggestchion pouor un pa&icirc;sson d'Avri.<br>
<br>
Temps p&acirc;ss&eacute;, l&eacute; preunmyi d'<a href="avri_mais.html">Avri</a> 'tait connu comme la journ&eacute;e des coues, pa'ce qu&eacute; les farceurs soulaient attatchi des coues en papi &egrave;s dos des pou&ocirc;rres innouothants tchi tra&icirc;naient don lus coues par les c'm&icirc;ns sans lus en app&egrave;rch&eacute;ver. Nou dithait &#147;pendre eune coue &agrave; tchitch'un&#148;. Autr&eacute;ment nou copait un pa&icirc;sson en papi pouor &ecirc;p&icirc;ler sus l'dos d'sa vict&icirc;nme. <br>
<br>
Et chein qu'ag'vait pus qu'autcheune chose 'tait quand les gar&ccedil;ons dessinnaient un pa&icirc;sson sus l'dos d'lus parchonni&egrave;rs auve d'la craie avant d'lus c&acirc;rrer hors d'la vaie des paffes des cheins dessinn&eacute;s. J'ai-t-i' souff&egrave;rt d'dessins en craie sus man dos quand j'tais mousse, m&eacute;! Mais viyant qu'au jour d'aniet nou fait s&egrave;rvi des blianches plianches, &agrave; la pliaiche des n&eacute;thes plianches, dans l's &ecirc;coles, j'&eacute;thais creu qu&eacute; n&eacute; v'l&agrave; acouo eune farce oubli&eacute;e.<br>
<br>
S'ou voulez faithe eune itelle farce en J&egrave;rriais, ou pou&ocirc;rr&ecirc;tes &ecirc;crithe &#147;codpise-m&eacute;!&#148; sus eune fielle d&eacute; papi et l'attatchi au dos d'un coll&egrave;gue au travas - mais j&eacute; n'voudrais pon trop encouothagi d'itelles farces bouonnes, sustout aupr&egrave;s m&eacute;jeu.<br>
<br>
M&ecirc;fi'-ous don des coues et des pa&icirc;ssons!<p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="gdffarce.html">Les farceurs</A><P>
<li><a href="farche.html">Une Bounne Farche</a><p>
<li><a href="gdffarces.html">Les farces bouannes</a><p>
<li><a href="farce.html">Eune farce</a><p>
<li><a href="histoirevraie.html">Une Histoire (vraie)</a><p>
<li><a href="buonvier.html">Un Buon Vier Jerriais</a><p>
<li><a href="goodtimes.html">How Mister Piteur had good times in his youth</a><p>
<li><a href="tictac.html">Tic... Tac... Tac...</a><p>
<li><a href="farces_chapelle.html">Des farces dans la chapelle</a><p>
<li><A HREF="raintchivale.html">Un Farceux Raintchiv&acirc;le &egrave;t Ap&egrave;rt</A><p>
<li><a href="paissondavri2.html">Paisson d'Avri</a><p>
<li><a href="cahouain1avri1916.html">Samedi pass&eacute;, comme je prenais un p'tit somme oppr&egrave;s d&icirc;ner</a><p>
<li><a href="paintricks.html">How Piteur tricks the old lady, and the sad result</a><p>
<li><a href="papa_avri.html">Papa et l'Pa&icirc;sson d'Avri</a><p>
<li><a href="mathie.html">L'histouaithe du nouvieau mathi&eacute;</a><p>
<li><a href="2histoethes.html">Deux histo&egrave;thes d&eacute; man janne temps</a><p>
</UL>
</FONT>





&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/farcethie.html by HTTrack Website Copier/3.x [XR&CO'2014], Tue, 15 Jul 2025 13:50:00 GMT -->
</HTML>
