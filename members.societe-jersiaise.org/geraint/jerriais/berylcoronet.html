<HTML>
<HEAD>
<TITLE>La Couronnette &egrave;s B&eacute;ryls</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Couronnette &egrave;s B&eacute;ryls</h2>
<i>Un but d' &quot;The Beryl Coronet&quot; - eune aventuthe d&eacute; Sherlock Holmes</i>
</font></center>
<br/><p>

&quot;Quand j'arrivis &agrave; la ma&icirc;son,&quot; qu'Holmes &egrave;rfit, &quot;j'fis d'siette eune tou&ocirc;nn&eacute;e tout l'tou &agrave; seule f&icirc;n d'dgetter s'i' y'avait par chance tchique pas dans la n&eacute; tchi m'a&icirc;gu'thait. J'savais qu'i' n'en avait pon tch&eacute;e d'pis la s&eacute;th&eacute;e d&eacute; d'vant, et qu'il avait g'l&eacute; d&ucirc; et v'l&agrave; tchi pr&ecirc;s&egrave;rv&eacute;thait des m&egrave;rques. J'p&acirc;ssis ava&ucirc; l&eacute; c'm&icirc;n &egrave;s comm&egrave;r&ccedil;ants mais j'l&eacute; trouvis tout pilv&acirc;tchi et &icirc;mp&ocirc;ssibl'ye &agrave; en d&ecirc;m&ecirc;ler. Juste un mio pus liain, tout coumme, d'l'aut' bord d'l'us d'la tchu&icirc;sinne, eune femme s'tait m&acirc;t&eacute;e &agrave; p&acirc;ler auve un houmme, d&eacute; tchi les m&egrave;rques en ronde d'un bord mouontraient qu'il avait eune gambe d&eacute; bouais. J'pouvais m&ecirc;me dist&icirc;ndgi qu'nou l's avait &ecirc;ffarou&ocirc;chi, car la femme avait r'couothu qu&eacute;daine &agrave; l'us, v'l&agrave; tchi fut &icirc;nditchi par les m&egrave;rques creuses des ort&eacute;s et fouaibl'yes des talons, tandi qu&eacute; Gambe-d&eacute;-Bouais avait esp&eacute;th&eacute; un mio &eacute;pis s'tait r'tith&eacute;. J'criyais dans l'temps qu&eacute; ch'tait of&ucirc;che la s&egrave;rvante et san galant, entouor tchi qu'ou m'av&ecirc;tes d&ecirc;j&agrave; p&acirc;l&eacute;, et d'la tchestchionn'nie l&eacute; prouvit. J'fis eune tou&ocirc;nn&eacute;e du gard&icirc;n sans vaie rein pus qu'des m&egrave;rques au pil&ocirc;si, chein tchi m'sembliaient &ecirc;t' d'la police; mais quand j'm'adonnis dans l&eacute; c'm&icirc;n d'l'&ecirc;tabl'ye l'avant &agrave; m&eacute; j'&ecirc;pyis eune longue accompte complyitchie &ecirc;crite dans la n&eacute;.&quot;<br/>
<br/>
&quot;Y'avait eune doubl'ye al&icirc;ngnie d'm&egrave;rques d'un houmme bott&eacute;, et eune deuxi&egrave;me doubl'ye al&icirc;ngnie qu&eacute;, j'&egrave;rm&egrave;rtchais auve d'la jouaie, 'taient les pas d'un houmme nueus-pids. J'fus d'un co p&egrave;rsuad&eacute; s'lon chein qu'ou m'av&ecirc;tes dit qu&eacute; ch't-&icirc;'-ch&icirc;n 'tait vot' fis. L&eacute; preunmyi avait marchi dans les deux bords, mais l'aut' avait couothu qu&eacute;daine, et viyant qu'ses pas 'taient m&egrave;rtchis par des bords sus l'creux d'la botte, ch'tait &ecirc;vident qu'il avait 't&eacute; souotre l'aut'. J'les si&eacute;vis et trouvis qu'i' m'naient &agrave; la f'n&ecirc;t' d'l'all&eacute;e, o&ugrave;'est qu'l&eacute; Bott&eacute; avait pilv&acirc;tchi la n&eacute; en esp&eacute;thant. &Eacute;pis j'marchis &agrave; l'aut' but, tchi 'tait &agrave; dans les chent v&egrave;rgues ava&ucirc; l&eacute; c'm&icirc;n. J'&ecirc;pyis o&ugrave;'est l&eacute; Bott&eacute; s'tait r'tou&ocirc;nn&eacute;, o&ugrave;'est qu'la n&eacute; 'tait bo&ucirc;tchie coumme s'i' y'avait ieu eune bastaude, &eacute;pis &agrave; la f&icirc;n, o&ugrave;'est qu'tchiques d'gouts d'sang avaient tch&eacute;e, tout pouor mouontrer qu&eacute; j'n'avais pon fait eune m&ecirc;pr&icirc;nse. &Eacute;pis l'Bott&eacute; avait couothu ava&ucirc; l&eacute; c'm&icirc;n, et acouo eune p&eacute;tite taque d&eacute; sang mouontrait qu&eacute; ch'tait li tch'avait 't&eacute; bliess&eacute;. Quand il arrivit &agrave; la grande route &agrave; l'aut' but, j'trouvis qu'l&eacute; trottouaithe avait 't&eacute; cli&egrave;rgi, et v'l&agrave; tchi 'tait la f&icirc;n d'chu m&egrave;r.&quot;<br/>
<br/>
&quot;En entrant dans la ma&icirc;son, tout coumme, j'examinnis, coumme ou vos souv'nez, la s&icirc;le et la c&acirc;sse d'la f'n&ecirc;t' d'l'all&eacute;e atout man v&egrave;rre d'appr&egrave;che, et j'&egrave;rm&egrave;rtchis d'un co qu'tchitch'un s'en 'tait d&ecirc;hal&eacute;. J'pouvais dist&icirc;ndgi la forme d'un collet du pid o&ugrave;'est qu'l&eacute; pid mouoilli avait 't&eacute; pliaichi en entrant. J'tais don pouor c'menchi &agrave; pouver m'asse&ucirc;ther pouor chein tchi s'tait adonn&eacute;. Un houmme avait esp&eacute;th&eacute; l'avant &agrave; la f'n&ecirc;t'; tchitch'un li'avait apport&eacute; les jou&eacute;yaux; l&eacute; ma&ucirc;fait avait 't&eacute; seurvilyi par vot' fis; il avait pourchass&eacute; l'voleux; avait litt&eacute; auve li; il' avaient touos les deux hal&eacute; sus la couronnette, lus forche unnie l'avait b&ucirc;chi d'eune manni&eacute;the tch'avait 't&eacute; &icirc;mp&ocirc;ssibl'ye pouor l'iun dg'ieux &agrave; san tout seu. I' 'tait r'v&eacute;nu auve l&eacute; but&icirc;n, mais en avait la&icirc;ssi eune br&eacute;delle dans la gaffe d&eacute; s'n opposant. D'en par-ch&icirc;n j'tais convaintchu. Ch'est en tchi tchi qu'i' 'tait l'houmme et tchi qui li'avait apport&eacute; la couronnette?&quot;<br/>
<br/>
&quot;J'tcheins tr&eacute;jous &agrave; chu vi&egrave;r diton: qu&eacute; quand nou-s'a excliu l'&icirc;mp&ocirc;ssibl'ye, chein tchi reste, ouaithe qu&eacute; chenna sembl'ye l&eacute; pus &icirc;mprobabl'ye, dait &ecirc;t' la v&eacute;thit&eacute;...&quot;<br/>
<br/>
<i>Messire Arthur Conan Doyle</i><br/>
<i>V&egrave;rion J&egrave;rriaise 2013 <a href="jerpoem.html">Geraint Jennings</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="holmes.html">&Ecirc;l&eacute;mentaithe, man chi&egrave;r Watson</a><p>
<li><a href="musgraveritual.html">L'Alib&ecirc;le &egrave;s Musgraves</a><p>
<li><a href="baskervilles.html">L&eacute; Tchian &egrave;s Baskervilles</a><p>
<li><a href="bluecarbuncle.html">L'Aventuthe d'la Bliue Carbliouque</a><p>
<li><a href="scandalinbohemia.html">Un Scandale en Boh&egrave;me</a><p>
<li><a href="crinme.html">L&eacute; cr&icirc;nme et la louai</a><p>
<li><a href="lespas.html">Les Pas</a><p>
<li><a href="capelle.html">Un mot &agrave; la Capelle de noutre Dom'-des-Pas</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

