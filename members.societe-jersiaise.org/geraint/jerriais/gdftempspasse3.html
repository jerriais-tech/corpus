<HTML>

<!-- Mirrored from members.societe-jersiaise.org/geraint/jerriais/gdftempspasse3.html by HTTrack Website Copier/3.x [XR&CO'2014], Tue, 15 Jul 2025 14:00:19 GMT -->
<HEAD>
<TITLE>L'temps p&acirc;ss&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'temps p&acirc;ss&eacute;</h2></font></center><p>

<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n.</i><br/>
<br/>
<i>L&eacute; 16 d&eacute; juin, 1979.</i><br/></font>
<br/>
Moussieu l'R&eacute;dacteu,<br/>
<br/>
Au s&eacute;, en reunminnant &agrave; man tout seu au pid du feu dans l'grand &acirc;tre &agrave; ch't heu qu&eacute; j'sis dans man vi&egrave;r M&eacute;nage, j'pense souvent &egrave;s vi&egrave;rs temps quand man grand-oncl'ye Charles L'Feuvre (1834-1911), tchi d'meuthait ich&icirc;n &agrave; san tout seu &eacute;tout et d&eacute; tchi j'h&eacute;thitis L'M&eacute;nage en 1911, soulait souvent v'n&icirc;n p&acirc;sser la s&eacute;th&eacute;e siez Papa (san fr&egrave;the) &agrave; La Forge o&ugrave;'est qu' j&eacute; d'meuthais.<br/>
<br/>
Y'avait un tas d&eacute; r'v&eacute;nants par les c'm&icirc;ns la niet dans chu temps-l&agrave;. Quand nou sortait au s&eacute; et tch'i' n'fa&icirc;thait pon cliai d'leune, y'avait des temps qu' nou n'viyait pon la main d'vant s&egrave;. M'n oncl'ye Charles avait eune ronde lant&egrave;rne tch'avait des f'n&ecirc;tres d&eacute; corne &agrave; la pliaiche d&eacute; v&egrave;rre. Ch'tait eune chandelle dans la lant&egrave;rne tchi donnait la lueu, et ou n'montrait pon fort d&eacute; veue mais ou l&icirc;-aidgait &agrave; trouver san c'm&icirc;n du M&eacute;nage &agrave; La Forge. I' m'sembl'ye qu&eacute; j'l&eacute; vai acouo entrer dans la tchu&icirc;thinne atout ses braies d'b&acirc;th&icirc;n &agrave; pliatchet, sa c'm&icirc;nse d&eacute; molleton et san vi&egrave;r chap&eacute; d'fe&ucirc;tre amath&eacute; en d'ssous d'san moton atout un but d'ficelle.<br/>
<br/>
Quand Papa voulait aller d'tchique bord au s&eacute;, et qu' la niet 'tait sombre, il empruntait chutte lant&egrave;rne-l&agrave; et j'allais auve li. I' portait la lant&egrave;rne d'eune main et j'l&eacute; t'nais pas l'aut' main. Auve la faillie lueu d'la lant&egrave;rne, l's ombres avaient tr&egrave;jous un air fantastique pour m&eacute; tch'&eacute;tais mousse et tch'avais ou&iuml; tant d'histouaithes entouorre des r'v&eacute;nants et des balles-&agrave;-leunettes.<br/>
<br/>
Les vi&egrave;rs bouais sus les f&ocirc;ss&eacute;s l'long d'la route, tch'avaient 't&eacute; &ecirc;pil&egrave;s touos l's ans, avaient l'air grotesque &eacute;tout, et m'patha&icirc;ssaient r'semblier &agrave; des fa&ucirc;t&ocirc;mes, sustout quand il' 'taient difformes. Quand y'avait des creux dans les t&ecirc;tes des cheins tch'&eacute;taient &agrave; ma&icirc;ntchi pou&ocirc;rris, v'la tchi donnait l'&icirc;mpression d'un giant atout des grands i&egrave;rs! D&eacute; temps en temps nou ouiyait qu' des blianches femmes hantaient ich&icirc;n et l&agrave;.<br/>
<br/>
L&eacute; p&acirc;ssage par c&egrave;rtaines routes 'tait craintif viyant tch'il' avaient la r'nomm&eacute;e d'&ecirc;t' hant&eacute;es. La Route d&eacute; Vinchelez en' 'tait ieune. Ou p&acirc;ssait entre les manni&egrave;rs d&eacute; Vinchelez d'Haut et d&eacute; Vinchelez d'Bas et les branques des bouais faithaient eune &#8220;vo&ucirc;te&#8221; en d'ssus d'la route et nou n'y viyait l&egrave;rme. Certaines routes, &eacute;tout, avaient des noms tragiques, comme La Rue &agrave; la Pendue. Nou ouiyait l's anciens mentionner l'nom en conv&egrave;rs&acirc;tion et &eacute;tant d'&acirc;ge &icirc;nmaginatif, i' sembliait &egrave;s mousses tch'i' pouvaient vaie des pendus la niet quand i' p&acirc;ssaient souos les bouais aupr&egrave;s du carrefour io&ugrave; qu' Tanminne Le Cornu d'meuthait.<br/>
<br/>
Y'avait eune p&eacute;tite ruette - oulle est acouo l&agrave; - tch'allait d'la maison et tch&egrave;rpent'tie &agrave; Ma&icirc;t' Fred de Ca&euml;n &agrave; La Vieille Fontaine, ma&icirc;son d'anch&ecirc;tres d&eacute; la fanmil'ye du d&eacute;funt Juge Francis Vibert Le Feuvre. Chutte p&eacute;tite ruette-l&agrave; 'tait hant&eacute;e par un cad&acirc;vre couochi sus l'f&ocirc;ss&eacute; la niet. La m'm&egrave;e du d&eacute;funt Juge, n&eacute;e Esther Le Bliancq (d&eacute;c&eacute;d&eacute;e en 1914 &agrave; l'&acirc;ge d&eacute; pus d'huiptante ans), soulait nouos raconter qu&eacute; sa grand'm&eacute;the et eune aut' bouannefemme &ecirc;rv&eacute;naient par la ruette, aupr&egrave;s m&icirc;niet d'eune niet bein sombre, pour lus en aller &agrave; La Vielle Fontaine, o&ugrave;'est qu' la grand'-m&eacute;the Le Feuvre d&eacute;meuthait. En p&acirc;ssant l'long du f&ocirc;ss&eacute; o&ugrave;'est qu' l&eacute; cadavre soulait s'couochi, l'aut' bouannefemme d&icirc;t &agrave; la grand'm&eacute;the Le Feuvre: &#8220;Bon! J'avais tr&eacute;jous ou&iuml; tch'i' y'avait un cad&acirc;vre couochi sus l'f&ocirc;ss&eacute;, mais chutte niet i' y'en a deux!&#8221; I' s'adonnait qu' un farceux du va&icirc;th&icirc;nn&eacute;, voulant &ecirc;ffriter l'monde, s'&eacute;tait couochi sus l'f&ocirc;ss&eacute; et s'&eacute;tait couv&egrave;rt auve un l&icirc;ncheu, mais quand i' ouit la bouannefemme dithe qu&eacute; nou viyait deux cad&acirc;vres l&aacute;, i' fut sa &ecirc;pe&ucirc;th&eacute; la-m&egrave;me tch'il en eut les sangs tou&acirc;nn&eacute;s et en mouothit!<br/>
<br/>
Pour nous, mousses, i' n'y avait autcheune doute d&eacute; l'existance du ni&egrave;r tchian tchi hantait L'Carrefour des Ch&icirc;nq V&egrave;rges, et bein des gens vouos asse&ucirc;thaient tch'il' avaient ou&iuml; sa cha&icirc;ne tra&icirc;ner. Eune s&eacute;th&eacute;e, man fr&eacute;the Fra&icirc;nque eut eune fichue peux en p&acirc;ssant par l&agrave;. Ch'tait ieune d&eacute; ches sombres s&eacute;th&eacute;e-l&agrave; qu' nou n'viyait pon la main d'vant s&eacute;. Il avait &agrave; peine trav&egrave;rs&eacute; l'carrefour quand i' ouit tchiquechose sauter dri&eacute;the li et du tapotage d&eacute; f&eacute; dans la route. I' happit la pathe ava la route dans la direction d'siez nous. Il allait &agrave; feu d'galop, mais tant pus vite tch'i' couothait, tant pus d'brit i' ouiyait dri&eacute;the li. Arriv&eacute; qu&acirc;si &agrave; la tch&egrave;rpent'tie au Sieur de Ca&euml;n il 'tait &agrave; but d'vent et n'en pouvait pus. I' pensit qu&eacute; ch'tait la f&icirc;n pour li et s'arr&ecirc;tit l'long du f&ocirc;ss&eacute; et s'tou&acirc;nnit d'bord, qu&acirc;si au m'sesp&eacute; d'sa vie. He&ucirc;theusement, sa vie n'tait pon en dangi. L&egrave; ni&egrave;r tchian avait tou&acirc;nn&eacute; en vaque! Ch'tait eune g&eacute;niche tchi s'&eacute;tait abanonne&eacute; et tchi l'avait sieu. San lian et l'pa&icirc;sson, tapotant dans la route, 'tait vrainment la cha&icirc;ne tra&icirc;nante!<br/>
<br/>
La vie a amend&eacute;, ou m'dithez. P't-&ecirc;t' bein, mais &agrave; ch't heu qu' les gens n'craient ni &aacute; Dgieu ni &agrave; dgi&acirc;bl'ye, ni au myst&eacute;the ni &egrave;s fa&ucirc;t&ocirc;mes, les jannes sont pr&icirc;ns d'ennion et n'pensent qu' &agrave; faithe m&ecirc;ch&eacute;. Et, en f&icirc;n d'compte, les fa&ucirc;t&ocirc;mes n&eacute; fa&icirc;thaient d'ma &agrave; p&egrave;rsonne!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfpassage.html">Le p&acirc;ssage du temps</a><p>
<li><a href="gdfautfais2.html">Aut'fais</a><p>
<li><a href="gdfmemouaithes2.html">M&eacute;mouaithes nostalgiques</a><p>
<li><a href="gdfmemouaithes4.html">M&eacute;mouaithes du temps pass&eacute;</a><p>
<li><a href="gdfmemouaithes5.html">M&eacute;mouaithes du temps p&acirc;ss&eacute;</a><p>
<li><a href="gdfsouvnin.html">Un doux souv'n&icirc;n!</a><p>
<li><a href="gdfmemouaithe.html">Av'ous bouanne m&eacute;mouaithe?</a><p>

<li><a href="gdfjadis.html">L'Temps jadis</a><p>
<li><a href="gdftempspasse.html">L&eacute; temps pass&eacute;</a><p>
<li><a href="gdftempspasse2.html">L'Temps Pass&eacute;</a><p>
<li><a href="gdfveindra.html">Aupr&egrave;s chu temps-ich&icirc;n il en veindra d'autre!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdftempspasse3.html by HTTrack Website Copier/3.x [XR&CO'2014], Tue, 15 Jul 2025 14:00:19 GMT -->
</HTML>

