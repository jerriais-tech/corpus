<HTML>

<!-- Mirrored from members.societe-jersiaise.org/geraint/jerriais/pmmembre.html by HTTrack Website Copier/3.x [XR&CO'2014], Tue, 15 Jul 2025 13:59:40 GMT -->
<HEAD>
<TITLE>Pourtchi vouler &ecirc;tre membre d's &Eacute;tats?</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pourtchi vouler &ecirc;tre membre d's &Eacute;tats?</h2>
Ph'lip donne les raisons<br/></font></center><p>
<br/>
<i>&Agrave; Portinf&eacute;,<br/>
Saint Ou.</i><br/>
<br/>
Moussieu l'Editeu,<br/>
<br/>
Hier au s&eacute;, j'tiomes ocquo &agrave; p&acirc;sler, la Merrienne et m&eacute;, des &ecirc;lections, et dans l'couothant d'notre conv&egrave;rs&acirc;tion ou m'dit qu'ou n'comprenait pas pourtchi que, dans la Ville, les &ecirc;lecteurs avaient fichi l&eacute; bouonhomme Hettich &agrave; la porte. &quot;Sans doute&quot;, ou s'fit, &quot;ch'tait s'n &acirc;ge, mais, quand-m&ecirc;me, j'&eacute;thais creu qu'apr&egrave;s l'bouon travas tch'il avait fait pour tant d'ann&eacute;es, i' li'&eacute;thaient ocquo donn&eacute; un autre trais ans.&quot;<br/>
<br/>
&quot;Nouff&eacute;, Merrienne,&quot; j'li dis, &quot;ch'n'tait pas s'n &acirc;ge. Y'en avait, bein seux, parmi l's &ecirc;lecteurs tch'i' n'l&eacute; r'voulaient pas &agrave; cause de chonna, mais la seule et vraie raison tchi perdit s'n &ecirc;lection ch'tait tch'i' s'faisait si seux d'&ecirc;tre r&eacute;-&eacute;lu tch'i' n'se g&ecirc;nit pas aller d'mander &agrave; autchun &ecirc;lecteur d'li donner une vouaix. S'il avait d&ecirc;shall&eacute; un couplye d'fais et fait une p'tite tou&ocirc;nn&eacute;e, il &eacute;thait battu le D&eacute;put&eacute; Smale sans autchune diffitchult&eacute;. Chein qu'ch'est que de s'faithe trop seux. S'i' n'y vint pas ch'tait d'sa faute, et sans doute i' l'sait &agrave; ch'teu, quand il est trop tard&quot;.<br/>
<br/>
&quot;Pourtant&quot;, ou dit, &quot;la 'Post' l'avait support&eacute;.&quot;<br/>
<br/>
&quot;V&egrave;the&quot;, j'li dis, &quot;et chonna l'encouothagit &agrave; craithe tch'i' n'avait pas &agrave; s'g&ecirc;ner. Ch'est dommage, car, pour s'n &acirc;ge, ch'est un homme r'merquablye. &Agrave; ch'teu, Merrienne, oublions l's &ecirc;lections, et chein qu'j'ai &agrave; t'dithe l&agrave;-d's&ucirc;s ch'est que si tu m'r&eacute;villye chutte niet, comme tu'as fait la niet p&acirc;ss&eacute;e, pour m&eacute; d'mander tch&egrave;squ'i' s'p&acirc;sse &agrave; <a href="st_pierre.html">Saint Pi&ecirc;rre</a> chais jours, je s'sais capablye de t'&ecirc;touffer avec t'n ouothillyi&quot;.<br/>
<br/>
&quot;J'n'ai pas grand peux d'chonna&quot;, ou dit, &quot;mais une tchestchion, Ph'lip, tandis qu'j'y sommes. Peux-tu m'dithe pourtchi qu'y'a tant d'hommes, tchi n'pathaissent pas aver la t&ecirc;te cratchie, tchi veulent &ecirc;tre membres d's <a href="etats.html">Etats</a>? Ch'est une chose que je n'comprends pas, et j'y ai pens&eacute; hardi pourtant&quot;.<br/>
<br/>
&quot;Ah bein, ma vielle&quot;, j'li raiponnis, &quot;y'en a tchi sont pouss&eacute;s par l'ambition. I' craient qu'un membre d's Etats est tchiquechose, et i' sont pr&ecirc;ts &agrave; sacrifier l&ucirc;s temps parsqu'i' s'imaginent, les pouores achocres, tch'i'peuvent &ecirc;tre utiles dans l's Etats. Hardi d'yeux, quand ils ont 't&eacute; l&agrave; pour trais mais, voudraient n'y'aver jamais pens&eacute;, et ocquo, &agrave; la fin d'l&ucirc;s terme, i' sont pr&ecirc;ts &agrave; r'prendre pour un autre trais ans. &Agrave; maintchi du temps ch'est l&ucirc;s femmes tchi les poussent, car, au jour d'agniet, quand un membre d's Etats est invit&eacute; &agrave; un din&eacute;, une danse ou autchune occ&acirc;sion sociale, y'a une invit&acirc;tion pour sa femme &eacute;tout, et madame prend bouon soin d'&ecirc;tre l&agrave; avec san bouonhomme. En un mot, Merrienne, ch'est certain que y'a un bouon nombre d'membres tch'ont 't&eacute; pouss&eacute;s l&agrave; par l&ucirc;s femmes&quot;.<br/>
<br/>
&quot;Nous a souvent ou&iuml; p&acirc;sl&eacute; d'hommes tchi sont p&ucirc;s b&ecirc;tes qu'l&ucirc;s pids,&quot; ou s'fit, &quot;et &agrave; ch'teu, apr&egrave;s chein, qu'tu m'as dit, si ch'est la v&eacute;thit&eacute;, y'en a p&ucirc;s que je n'criyais. Il est vrai qu'nou dait respecter un <a href="connetable.html">Conn&ecirc;tablye</a>, un D&eacute;put&eacute;, et m&ecirc;me un Chantgni, mais avec chonna, ch'n'est pas agniet comme aut'fais. Les gens n'ont pas la haute opinion de ches m&ecirc;ssieux que nous avait quand j'tais jeune.&quot;<br/>
<br/>
&quot;Quand j'tais jeune gar&ccedil;on, Merrienne,&quot; j'li dis, &quot;nou hallait san chap&eacute; &agrave; un Recteur, un Conn&ecirc;tablye, un D&eacute;put&eacute; et m&ecirc;me un Chantgni. Mais quand j'fus en Ville sam'di j'vis une rencontre dans l'Vi&egrave;r Marchi entre un Conn&ecirc;tablye et yun d'ses p&acirc;raissiens, tchi li dit: &quot;Hallo, man vi&egrave;r pend'loque: convie-tu? Un Recteur p&acirc;ssit et i' n'li dites pas seulement &quot;bonjour&quot;. Nou n'aime pas &agrave; l'dithe, mais ch'est d'm&ecirc;me au jour d'agniet.&quot;<br/>
<br/>
&quot;Mais absol&ucirc;ment, Ph'lip&quot;, ou dit, &quot;i' dait y'aver dans l's Etats des membres tchi sont d&eacute;vou&eacute;s au service public.&quot;<br/>
<br/>
&quot;V&egrave;the&quot;, j'li dis, &quot;y'en a ocquo tchitchuns, mais l'nombre n'est pas si grand comme dans l'p&acirc;ss&eacute; quand j'avions les Jur&eacute;s-Justiciers et les Recteurs. J'ai dit p&ucirc;s d'une fais que ch'tait une fichue b&ecirc;tise de l's envier &agrave; l&ucirc;s prom'n&eacute;.&quot;<br/>
<br/>
&quot;M&ecirc;me opinion,&quot; ou s'accordit, &quot;mais la s'maine tchi veint j'comprends tchi s'sa tchestchion de nommer touos les pr&eacute;sidents d'comit&eacute;. Crais-tu qu'y'&eacute;tha hardi d'changements?&quot;<br/>
<br/>
&quot;Pas hardi,&quot; j'li dis, &quot;mais &agrave; ch'teu que l'Sieur Hettich est hors, i' faudra un nouvieau pr&eacute;sident pour l&eacute; Comit&eacute; des Travaux Publics.&quot;<br/>
<br/>
&quot;Et l'Comit&eacute; des Louogements?&quot; ou d'mandit, &quot;Crais-tu que l'Sieur Gaudin tcheindra don?&quot;<br/>
<br/>
J'li dis qu&eacute; par chein que j'avais oui &quot;Ernie&quot; Gaudin avait d&eacute;cid&eacute; de former un nouvieau comit&eacute; avec l'Avocat Sowden, l&eacute; &quot;Bill&quot; Perchard et les S&eacute;nateurs George Troy et Ralph Vibert parmi les membres, mais tch'i' n'avait pas l'intention d'abandonner l'affaithe comme pr&eacute;sident. Y'avait, &eacute;tout, une rumeur que l'John L&eacute; M&egrave;rquand pou&ocirc;rrait abondonner l'Comit&eacute; d'Instruction Publique en faveur du Comit&eacute; d'Agritchultuthe, mais j'avais bein d'la peine &agrave; craithe chonna. I' pathait, j'ajou&ocirc;tis, que la grande majorit&eacute; des fermiers s'saient contents de l'vaie &agrave; la t&ecirc;te.<br/>
<br/>
&quot;Che s'sait un r'nouv&eacute;, que d'vaie les fermiers sachant tch&egrave;squ'i' veulent,&quot; ou s'fit. &quot;Nou perd patience avec de pathelles gens. Ils ont r'f&ucirc;s&eacute; d'&ecirc;tablyi chu 'Marketing Board', mais &agrave; ch'teu tch'i' s'vaient entre les mains des marchands i' voudraient aver d&eacute;cid&eacute; autrement. Enfin, tch'i' s'ram&acirc;ssent, car s'i sont dans l'pit&eacute; i' n'ont que yeux-m&ecirc;mes &agrave; bliaumer. Mais, Ph'lip, tu n'm'as pas dit tch&egrave;squ'i' s'en va arriver &agrave; Saint Pi&ecirc;rre&quot;.<br/>
<br/>
&quot;Je n'sais pas,&quot; j'li dis.<br/>
<br/>
&quot;Crais-tu que y'&eacute;tha une autre &ecirc;lection?&quot;<br/>
<br/>
&quot;Je n'sais pas,&quot; j'li dis. &quot;Tais ta becque!&quot;<br/>
<br/>
&quot;Mais,&quot; ou dit, &quot;tout l'monde en'p&acirc;slent.&quot;<br/>
<br/>
&quot;Pas m&eacute;,&quot; j'li dis &quot;J'n'y connais rein, et j'te dis ocquo d&eacute; taithe ta becque.&quot;<br/>
<br/>
Et l&agrave;-d's&ucirc;s, Moussieu, ou s'boudit et s'en fut s'couochi.<br/>
<br/>
<i><a href="lebrocq.html">PH'LIP</a><br/>
17/12/1960</i><br/>
<br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmsenators.html">The Election For Senators</a><p>
<li><a href="pmshows.html">L's Elections et les 'Shows'</a><p>
<li><a href="pmsenbetes.html">Les S&eacute;nateurs et les B&ecirc;tes</a><p>
<li><a href="pmsendep.html">Senator Or Deputy?</a><p>
<li><a href="pmsenateur.html">Des S&eacute;nateurs Batilleux</a><p>
<li><a href="pmetats.html">Un Jour &egrave;s &Ecirc;tats</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmmembre.html by HTTrack Website Copier/3.x [XR&CO'2014], Tue, 15 Jul 2025 13:59:40 GMT -->
</HTML>
