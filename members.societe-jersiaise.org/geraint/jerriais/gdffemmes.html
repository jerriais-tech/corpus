<HTML>

<!-- Mirrored from members.societe-jersiaise.org/geraint/jerriais/gdffemmes.html by HTTrack Website Copier/3.x [XR&CO'2014], Tue, 15 Jul 2025 13:50:11 GMT -->
<HEAD>
<TITLE>Les Femmes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Femmes</h2></font></center><p>

<font size="-1">Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 5 d&eacute; juilet, 1980.<br/></font>
<br/>
Moussieu l'R&eacute;dacteu,<br/>
<br/>
J'pense qu&eacute; ch'tait Euripide, l&eacute; grand po&euml;te Grec (480-406 Av. J.C.). tchi d&icirc;t qu&eacute; l'pus grand tr&eacute;sor qu'un homme p&ucirc;sse poss&eacute;der 'tait d'aver eune s&#375;mpathique femme, et j'n'ai pon d'peine &agrave; l'craithe. Mais i' faut admettre qu&eacute; j&eacute; n'm'y r'connais pon fort, entou&ocirc;rre les femmes, ayant 't&eacute; souoxante-tch'ieune ans veuvi. Et j&eacute; n'fus pon mathi&eacute; longtemps assez pour apprendre, car j'tais soudard duthant mes trais ans d'mathiage.<br/>
<br/>
En pensant &agrave; M'm&egrave;e et Manman, et ma m&acirc;rraine et mes tantes et cou&ocirc;sinnes, et bein d'aut' femmes qu&eacute; j'ai connu, j'avais tr&eacute;jous pens&eacute; qu'eune femme 'tait eune criatuthe si bouanne qu&eacute; ch'tait dr&ocirc;le qu&eacute; l'Bouan Dgieu n&eacute; l's avait pon choua&icirc;sies pour &ecirc;t' des <a href="gdfangelique.html">anges</a> &agrave; la pliaiche des hommes. J'fus m&ecirc;me &ecirc;tonn&eacute; d'apprendre, quand j&eacute; c'menchis &agrave; aller &agrave; l'&Ecirc;cole du D&icirc;nmanche, tch'il' 'taient d's hommes, les anges, et ch'tait lus noms tchi m'f&icirc;drent y pense, pr&icirc;ncipalement quand j'appr&icirc;ns qu'j'avais 't&eacute; n&eacute; l&eacute; jour d&eacute; la f&ecirc;te d&eacute; l'Archange Saint Mich&eacute;. V'l&agrave; tchi m'f&icirc;t r'garder l's aut' noms ang&eacute;liques pour &ecirc;t' seux, et j'vis tch'il' 'taient des noms d'hommes &eacute;tout, comme Gabriel et Rapha&euml;l.<br/>
<br/>
I' n'faut pon quand m&ecirc;me qu&eacute; j'pense qu&eacute; j'connais bein d's hommes tchi pouorraient qualifier pour l&eacute; titre ang&eacute;lique, et j'criyais qu&eacute; ch'tait p&ucirc;t&ocirc;t les femmes qu&eacute; j'ai connu tchi pou&ocirc;rraient qualifier quand j'fus surpr&icirc;ns eune arl&eacute;v&eacute;e en allant visiter un vi&egrave;r Land&icirc;n d&eacute; l'ou&iuml; m'dithe, &agrave; haute vouaix en ouvrant la porte, &quot;Les femmes? Les b..... d'femmes? N&eacute; m'en p&acirc;le pas!&quot; Eh bein, j&eacute; n'voulais pon li'en p&acirc;ler. J'conna&icirc;ssais sa femme &eacute;tout - eune brave femme - et il' avaient 't&eacute; mathi&eacute;s, et appathemment en bouan rapport, pour bein d's ann&eacute;es. J'pensis qu&eacute; ch'tait rein qu'un p'tit contr&eacute;temps tch'avait fait l'bouanhomme s'&ecirc;prendre d'm&ecirc;me.<br/>
<br/>
Mais i' faut penser qu&eacute; m'n anm&icirc;n Land&icirc;n n'tait pon tout seu d'sa sorte quand il en avait contre les femmes, car i' y'a un vi&egrave;r <a href="ditons.html">diton</a> tchi nouos dit qu&eacute;:<br/>
<br/>
&quot;Les femmes es'sont bouannes quand l'geon n&eacute; s'sa pus flieuthi&quot;! <br/>
<br/>
Un aut' nouos dit qu&eacute;:<br/>
<br/>
&quot;Trop d'femmes et trop d'ma&icirc;sons font un homme aller &agrave; r'tchulons.&quot;<br/>
<br/>
Un aut' nouos dit qu&eacute;:<br/>
<br/>
&quot;Femme tchi caqu'te et poule tchi pond <br/>
font du brit dans les ma&icirc;sons.&quot;<br/>
<br/>
Et acouo un autre nouos dit:<br/>
<br/>
&quot;Beinheutheux tch'a femme et tchi n'affanme <i>(n'a femme)</i> pon&quot;!<br/>
<br/>
Ch'est un jeu d'mots, sans doute, ch't&icirc;-l&agrave;.<br/>
<br/>
Eune p&egrave;rsonne m&eacute; d&icirc;t l'aut' jour, &quot;Est'ch' vrai qu't'as t&eacute; veuvi souoxante-tch'ieune ans, ou es-tu &agrave; nouos conter d'tes sornettes d'Am&eacute;thique? Ch'n'est pon naturel pour un homme d'&ecirc;t' si longtemps d'vant s'&egrave;rmathier quand il a p&egrave;rdu sa femme!&quot;<br/>
<br/>
&quot;Pourtant,&quot; j'l&icirc; dis, &quot;Ch'est bein vrai. Ma femme mouothit en mar, 1919, ch'est en tchi cartchule ch'la pour t&eacute;-m&ecirc;me.&quot;<br/>
<br/>
&quot;Mais, mais, mais!&quot;, ou m'd&icirc;t, &quot;absol&ucirc;ment, ch'est qu'tu n'en as pon voulu ieune, don!&quot;<br/>
<br/>
&quot;Si-fait!&quot;, j'l&icirc;. &quot;J'ai r'gard&eacute; pour ieune bein des fais!&quot;<br/>
<br/>
&quot;Ch'tait auve les i&egrave;rs freunm&eacute;s, don!&quot;, ou m'd&icirc;t.<br/>
<br/>
&quot;V&eacute;the!&quot;, s'f&icirc;t man fr&eacute;the Frainque, tch'&eacute;tait auve m&eacute;. &quot;L&eacute; George a pr&icirc;nt bouan soin d&eacute; s'&ecirc;carter d'autcheune femme quand i' s'est ap&egrave;rchu qu'oulle avait l'yi sus li, l&eacute; mal&icirc;n oua&icirc;s&eacute;!&quot;<br/>
<br/>
&quot;Oh mais, Fra&icirc;nque!&quot;, j'l&icirc; dis. &quot;Tu sai bein qu&eacute; ch'n'est pon vrai, chein qu'tu'es &agrave; dithe. J'ai tr&eacute;jous eune bouanne estchuse pour m'&ecirc;carter au b&eacute;soin. Ch'est qu&eacute; dans c&egrave;rtains cas j&eacute; n'm&eacute; sis pon consid&eacute;th&eacute; bouan assez, ou tchiquefais trop vyi, pour la femme d&eacute; tchi j'm'&ecirc;cartais.&quot;<br/>
<br/>
&quot;Tchi niol&icirc;n!&quot;, s'f&icirc;t Fra&icirc;nque. &quot;Ch'est qu'tu'as peux d'&ecirc;t' attrap&eacute;. Y'avait chette-la qu'tu fus avec en Australie pour trais mais d'temps. Tu l&icirc; fa&icirc;sais la carre jusqu'&agrave; la s&eacute;th&eacute;e qu'ou t'd&icirc;t qu'oulle aimethait hardi d'meuther en Am&eacute;thique. T'eus eune fichue peux chutte fais-l&agrave; et tu t'en fus &agrave; La Nouvelle Z&eacute;lande l&eacute; lendemain!&quot;<br/>
<br/>
&quot;Mais tu sai bein qu'j'avais r'chu eune &icirc;nvit&acirc;tion d'aller vaie Clem Rond&eacute; &agrave; Auckland,&quot; j'dis &agrave; Fra&icirc;nque, &quot;et que ch'tait pour ch'la qu&eacute; j'm'en fus &agrave; <a href="nouvelle_zelande.html">La Nouvelle Z&eacute;lande</a>!&quot;<br/>
<br/>
&quot;Bah!&quot;, f&icirc;t l'aut' p&egrave;rsonne, &quot;N&eacute; nouos conte pon un tas d'aut' estchuses pour aver rest&eacute; veuvi. J'savons bein, Fra&icirc;nque et m&eacute;, qu'tu'as eune fichue peux d'&ecirc;t' gaff&eacute; par tchique hardelle!&quot;<br/>
<br/>
&quot;Nou-fait dgia!&quot;, j'l&icirc; dis, &quot;ch'est r&ecirc;ellement viyant qu'j'aime tant les femmes, et qu'j'ai un grand resp&eacute; et eune grande admith&acirc;tion pour ieux, qu&eacute; j'n'ai pon voulu en faithe ieune malhe&ucirc;theuse par s&eacute; joindre auve m&eacute; dans l'sacr&eacute;ment du Saint Mathiage, comme nouos l'dit la Litourgie.&quot;<br/>
<br/>
&quot;B..... d'menteux!&quot;, s'f&icirc;t l'Fra&icirc;nque, &agrave; la pliaiche d&eacute; m'supporter!<br/>
<br/>
<i><a href="lefeuvre.html">George d'La Forge</a></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="femme.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="gdfemancipation.html">Emancip&acirc;tion?</a><p>
<li><a href="gdffem2.html">La femme</a><p>
<li><a href="gdfhabillement.html">L'Habillement Des Femmes</a><p>
<li><a href="vouaix_femme.html">La Vouaix d'une Femme</a><p>
<li><a href="suff2.html">Les Suffragettes</a><p>
<li><a href="suff.html">Les Suffragettes</a><p>
<li><a href="femvot.html">Quand les femmes voteront....</a><p>
<li><a href="pmwomen.html">A Women's Political Party</a><p>
<li><a href="femavnin.html">La femme du temps &agrave; v'nin</a><p>
<li><a href="leapyear.html">A Leap Year Proposal</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="fillfaut.html">La Fille qui Nos Faut</a><p>
<li><a href="jannesfilles.html">Les jannes filles d'&agrave;-ch't'heu!</a><p>
<li><P><A HREF="filldach.html">L'portrait d'la Fille d' Achteu</A></P>
<li><a href="progresfmh.html">L&eacute; Progr&egrave;s</a><p>
<li><a href="pmwomen.html">A Women's Political Party</a><p>
<li><a href="landarmy.html">&quot;Land Army&quot;</a><p>

<li><a href="pmlonger.html">Why women live longer than men</a><p>
<li><a href="pmfemmes.html">Au sujet des femmes</a><p>

<li><a href="assembliee/hommes.html">Les Hommes Emportent La Victouaithe!</a><p>
<li><a href="hommes.html">Les hommes - n'm'en p&acirc;lez pas </a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdffemmes.html by HTTrack Website Copier/3.x [XR&CO'2014], Tue, 15 Jul 2025 13:50:11 GMT -->
</HTML>

