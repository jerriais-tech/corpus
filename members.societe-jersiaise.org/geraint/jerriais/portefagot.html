<HTML>

<!-- Mirrored from members.societe-jersiaise.org/geraint/jerriais/portefagot.html by HTTrack Website Copier/3.x [XR&CO'2014], Tue, 15 Jul 2025 13:59:23 GMT -->
<HEAD>
<TITLE>L&eacute; Porte-Fagot</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Porte-Fagot</h2></font></center><p><br>
<br>
<A HREF="leune2.html"><IMG SRC="leune.jpg" WIDTH=239 HEIGHT=238 border=0 align="right" alt="L'Houmme dans la Leune"></A>

D'pis les touos vi&egrave;rs temps, les gens ont r'gard&eacute; la leune et &ecirc;prouv&eacute; d&eacute; d'vinner ses myst&eacute;thes. En J&egrave;rri, j'avons, nous &eacute;tout, un tas d'vielles crianches entouor la leune. Par exempl'ye, ch'tait consid&eacute;th&eacute; mauvaise chance d&eacute; vaie la nouvelle leune pouor la preunmi&eacute; fais par la f'n&ecirc;tre &#150; mais pouor d&ecirc;faithe la charme, nou mouontrit eune pouongnie d'sou &agrave; la leune.<br>
<br>
Eune aut' crianche 'tait qu'si nou-s'avait &agrave; bigorgi eune b&ecirc;te &agrave; saie, nou-s'avait &agrave; l'faithe &agrave; la nouvelle leune. Ch'tait l&agrave; &eacute;tout l'bou&ocirc;n moment pouor la s&egrave;m'thie &#150; mais m&ecirc;fi'-ous d&eacute; s'mer l'tra&icirc;si&egrave;me jour d'la leune! Les sup&egrave;rstitieurs dithaient qu&eacute; v'l&agrave; tchi 'tait l'jour quand Ca&iuml;n tuit san fr&eacute;the Abel.<br>
<br>
Nou dit qu'en r'gardant la plieine leune nou peut dist&icirc;ndgi un homme tch'est &agrave; porter un fagot d'bouais &#150; d'aut's ont dit qu'ch'est pust&ocirc;t eune dg&egrave;rbe d&eacute; <a href="gdfgeon.html">geon</a>. S'lon la crianche un homme fut peunni pouor aver travailli l'D&icirc;nmanche en copant du bouais par &ecirc;t' env'y&eacute; &agrave; la leune. N&eacute; v'ch&icirc;n pouortchi qu'l'Homme dans la Leune est app'l&eacute; l'Porte-Fagot en J&egrave;rriais.<br>
<br>
Mais les Chinnouais et les Japonnais, ieux, vaient un lap&icirc;n dans la leune, et y'a un tribu au P&eacute;rou tch'a veu un crapaud l&agrave;-haut. Ch'est-i' p&ocirc;ssibl'ye qu'i' y'ait un J&egrave;rriais dans la leune?<br>
<br>
Y'a chent quarante ans, l'auteu J&egrave;rriais<a href="sullivan.html"> Jean Sullivan </a>&ecirc;crivit qu' &#147;<a href="sanctum.html#lunnais">La langue des habitants de la Leune s'appelle l&eacute; 'Leunnais'. I' savent l&eacute; Lat&icirc;n, l'Italien, l&eacute; J&egrave;rriais et l'Espagno.</a>&#148; S'nou-s'est &agrave; craithe l&eacute; Sieur Sullivan, s'ous &ecirc;tes d'avis d'p&acirc;ler au Porte-Fagot, i' vaut mus p&acirc;ler en J&egrave;rriais qu'en Angliais!<br>
<br>
<br>
<i><a href="jerpoem.html">Geraint Jennings</a><br>
</I> <br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="cielvoc.html">Dans l&eacute; ciel</a><p>
<li><A HREF="leune2.html">La Leune</A><p>
<li><A HREF="leune3.html">Happe la Leune!</A><p>
<li><a href="supposition.html">Eune Supposition</a><p>
<li><a href="leune1940.html">L&eacute; sol&eacute; ou la leune?</a><p>
<li><a href="vierjer.html">La Conm&egrave;te &agrave; Halley</a><p>
<li><a href="sanctum.html">Sanctuaire du Po&egrave;te</a><p>
<li><a href="lunnedemi.html">La Lunne d&eacute; Mi</a><p>
<li><a href="verteleune.html">La v&egrave;rte leune</a><p>
<li><a href="leuneantique.html">La leune antique</a><p>
<li><a href="leune.html">L'Homme d&eacute; d'dans la Leune</a><p>
<li><A HREF="gdfleune.html">Un viage &agrave; La Leune!</A><p>

</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/portefagot.html by HTTrack Website Copier/3.x [XR&CO'2014], Tue, 15 Jul 2025 13:59:23 GMT -->
</HTML>
