<HTML>

<!-- Mirrored from members.societe-jersiaise.org/geraint/jerriais/fricot2.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
<HEAD>
<TITLE>Tchi bouan fricot!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi bouan fricot!</h2></font></center><p><br>
<br>
Comme tchi aver un bouan temps souos l'Commeunnisme et duthant eune p&eacute;riode d&eacute; Prohibition? N&eacute; v'l&agrave; la tchestchion quand j'tais &ecirc;tudgiant en Russie en mille neu chents huiptante sept.<br>
<br>
Not' dga&icirc;ngue d'&ecirc;tudgiants Britanniques d&eacute;cidis d&eacute; faithe un bouan fricot et d'mangi comme des milsoutchi&egrave;rs. J'av&ecirc;mes un tas d'sou pa'ce qu'nou-s'&egrave;rch&eacute;v'thait bein pus d'roubl'yes au ni&egrave;r marchi pouor nos louis qu'l'&ecirc;change officielle.<br>
<br>
Ch'tait l'&ecirc;poque d'la Prohibition &agrave; Gorbachev dans la grand' ville d&eacute; Voronezh dans l'Sud d'la Russie - l's aub&egrave;rges avaient 't&eacute; freunm&eacute;es et nou n'pouvait pus c'mander d'l'alcool &egrave;s restaurants. Bein seu, l'chucre avait dispathu &eacute;tout d&eacute; d'dans les boutiques car touos les cheins tch'en avaient mouoyen 'taient &agrave; brachi des bathilyies d'vodka en s'gret &agrave; la campangne.<br>
<br>
Souos l'syst&egrave;me commeuniste, les boutiques 'taient vi&egrave;des mais les paysans avaient l'drouait d'vendre des l&eacute;dgeunmes et des produits d'lus p'tits gard&icirc;ns dans l'marchi pouor un profit et, viyant les diffitchult&eacute;s dans la boutiqu'sie, les prix coumme d&eacute; ra&icirc;son avaient 't&eacute; ha&ucirc;chis jusqu'&egrave;s cieux.<br>
<br>
Mais, chenna n'nos p&ocirc;sait pon d'probli&egrave;me, et j'acat&icirc;nmes un grand <a href="pithots.html">pithot</a> - nou-s'&eacute;thait dit qu&eacute; ch'tait coumme dans &#147;Un Cantique d&eacute; Nou&eacute;&#148; d&eacute; Dickens - et, m&eacute;, j'allis au marchi pouor acater tchiques champ&icirc;ngnons pouor s&egrave;rvi auve ch't &ecirc;norme oua&icirc;s&eacute;.<br>
<br>
Les Russes m&ecirc;nomment la tchill'lie d'champ&icirc;ngnons &#147;la tra&icirc;si&egrave;me chasse&#148; - ch'est &agrave; dithe qu'aupr&egrave;s la chasse &agrave; la viande et la p&ecirc;que, ch&egrave;rchi des champ&icirc;ngnons dans les for&ecirc;ts, n&eacute; v'l&agrave; un sport et eune manni&eacute;the d&eacute; vivre.<br>
<br>
Au marchi, y'avait un &ecirc;talage auve des champ&icirc;ngnons - &agrave; c&ocirc;t&eacute; d'ses pot&eacute;es d'myi et d'cr&egrave;me suthe, la vielle danme avait un boutchet remplyi d&eacute; toutes les manni&eacute;thes d&eacute; champ&icirc;ngnons, p'tits, bruns, grands, jaunes, bliancs, ronds, pliats....<br>
<br>
&#147;Combein qu'i' sont, les champ&icirc;ngnons?&#148; qu&eacute; j'lyi d'mandis - en Russe, bein seu.<br>
<br>
Ou r&ecirc;ponnit en dithant l'prix pouor la bouqu't&eacute;e. &#147;Mais i' n'm'en faut qu'tchiqu's'uns,&#148; j'lyi explyitchis.<br>
<br>
&#147;J'vends la bouqu't&eacute;e,&#148; oulle &icirc;nsistit - et don j'acatis toute la p&ecirc;que.<br>
<br>
Et tchi fricot! Un pithot &ecirc;tuiv&eacute; auve des champ&icirc;ngnons et du bouan pain Russe &agrave; tremper dans l'gr&eacute;v&icirc;n - mais tchi pitchi pouor nous l's &ecirc;tudgiants qu'i' n'y'avait pon d'alcool!<br>
<br>
<i><a href="jerpoem.html">Geraint Jennings</a><br>
</I>


<div align="center"><img src="bouanappetit.jpg"  height="300" alt="" title="" /></div><p>

&nbsp;<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="truffade.html">Un Bou&ocirc;n Fricot!</a><p>
<li><a href="ledgvoc.html">Les ledgeunmes en J&egrave;rriais</a><p>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><A HREF="gdf_enrussie3.html">George d'la Forge en Russie 3</A><p>
<li><A HREF="gdf_enrussie4.html">George d'la Forge en Russie 4</A><p>
<li><A HREF="gdf_enrussie5.html">George d'la Forge en Russie 5</A><p>
<li><a href="gdfruss.html">George d'la Forge p&acirc;le d'la Russie</a><p>
<li><a href="gdf1799.html">Les Russes en J&egrave;rri</a><p>
<li><a href="gdfrusse.html">L&eacute; r&eacute;giment appel&eacute; 'Les Russes'!</a><p>
<li><a href="russie.html">La Russie</a><p>
<li><a href="hldruss.html">Harold Le Druillenec en Russie</a><p>
<li><a href="russflm.html">Un viage en Russie</a><p>
<li><a href="fricot1.html">Tchi bouan fricot</a><p>
<li><a href="goutvoc.html">Les go&ucirc;ts</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/fricot2.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
</HTML>
