<HTML>

<!-- Mirrored from members.societe-jersiaise.org/geraint/jerriais/gdfpits.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Les pids en haut, la t&ecirc;te en bas!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les pids en haut, la t&ecirc;te en bas!</h2></font></center><p>

<font size="-1"><i>Le M&ecirc;nage &egrave;s Feuvres,</i><br/>
<i>St. Ou&euml;n.</i><br/>
<i>L&eacute; 24 d'ao&ucirc;t, 1968.</i><br/></font>
<br/>
Moussieu l'R&eacute;dacteu,<br/>
<br/>
L'aut' jour, quand j'tais &agrave; huiler l'g&icirc;ndas dans l'pits ich&icirc;n au M&ecirc;nage, j'pensais &agrave; l'histouaithe qu&eacute; m'm&egrave;e soulait m'dithe quand j'tais mousse. Y'avait deux hommes tch'avaient marchi tout l'long du c'm&icirc;n d'Gou&ocirc;rray &egrave;s Landes ich&icirc;n l'tou. Ch'tait un jour tch'i' fa&icirc;sait eune chaleu d'dgi&acirc;bl'ye, et iun d'ieux avait grand s&eacute;. I' l'dit &agrave; san parchonnyi just&eacute;ment comme i' p&acirc;ssaient l'long d'un pits comme ch't'&icirc;-ch&icirc;n, s&eacute;non tch'i' n'tait pon si avant. I' fallait m&egrave;me qu&eacute; ch'f&ucirc;sse un pits tchi n'tait pon bein avant, car comme i' r'gardaient d'dans, l&eacute; chein tch'avait s&eacute; dit &agrave; l'autre: &quot;Sai-tu bein qu&eacute; j'crai qu'si tu m&eacute; t'nais par les pids, t&eacute; tch'est un grand fort gas, j'pouorrais m'mett' la t&ecirc;te en bas dans chu pits 'ch&icirc;n et baithe d&eacute; l'ieau &agrave; man tchoeur content - et j'sis alt&eacute;th&eacute;, man bouanhomme! Tch'est qu't'en crai?&quot;<br/>
<br/>
&quot;Eh bein,&quot; s'f&icirc;t l'autre, &quot;Crai-tu qu&eacute; j'pouorrais t'n&icirc;n tan paids?&quot;<br/>
<br/>
&quot;Man Doue oui,&quot; i' l&icirc; r&ecirc;ponnit, &quot;L'aut' jour, quand l'Sieur du Feu allit tuer siez t'n oncl'ye Amice, j't&eacute; vis l'ver l'couochon tout seu d&eacute; d'dans san traie aupr&egrave;s tch'i' y'avait pass&eacute; l'gratteux, et l'porter sus t'n &ecirc;paule dans la vielle tchuisinne o&ugrave;'est qu't&eacute;n oncl'ye l'&ecirc;biaillit et l&eacute; d'bitit pour l&eacute; mett' dans l'saleux?&quot;<br/>
<br/>
&quot;P't &ecirc;t' bein,&quot; l'aut' l&icirc; dit, &quot;Mais porter un lard sus l'&ecirc;paule, et supporter l'paids d'un homme par ses pids sont deux diff&eacute;thentes choses, valet! Eune miyeu manni&eacute;the es'sait d't'amather un pid &agrave; chaque but d'un gambyi et l'mett' sus m's &ecirc;paules par dessus ma t&ecirc;te. J'pouorrais t'n&icirc;n tan paids a&icirc;siement d'm&egrave;me sans m'g&ecirc;ner!&quot;<br/>
<br/>
&quot;V&eacute;the,&quot; l'aut' l&icirc; d&icirc;t, &quot;Mais j'n'avons pon un gambyi d'amain, ni d'filIn pour m'athaer. Et pis, &eacute;tout, j&eacute; n'pouorrais pon d'valer, assez bas dans l'pits d'm&egrave;me. I' faut qu'tu m'tcheinge par les pids!&quot;<br/>
<br/>
&quot;Eh bein, i' faut y'&ecirc;prouver,&quot; i' l&icirc; r&ecirc;ponnit!<br/>
<br/>
Les v'la don en pliaiche, iun la t&ecirc;te en bas et les pids en haut dans l'pits, et i' trouvait l'ieau si bouanne tch'i' n'patha&icirc;ssait pon pouver en baithe &agrave; sa s&eacute;! L&eacute; chein tchi l&eacute; t'nait par les pids en avait pliein ses braies! I' c'menchait &agrave; s'l&acirc;sser, et i' l&icirc; d&icirc;t: &quot;D&ecirc;p&ecirc;ches-t&eacute;! Tu p&egrave;se pus qu'j&eacute; n'criyais, et j&eacute; c'menche &agrave; aver les bras et les mains l&acirc;ss&eacute;s. J'ai peux d'aver &agrave; la&icirc;ssi couorre!&quot;<br/>
<br/>
&quot;Eh bein,&quot; l'aut' l&icirc; d&icirc;t. &quot;&Ecirc;copis dans tes mains!&quot;<br/>
<br/>
J&eacute; n'm'&egrave;rsouveins pon si m'm&egrave;e m'dit tch'est tch'en fut, mais chaque fais qu'j'&ecirc;copis dans mes mains en manniant l'manche d'un c&ocirc;ti, j'pense &agrave; chutte vielle histouaithe-l&agrave;. Ch'est r'm&egrave;rquabl'ye comme i' y'a certaines choses tchi vouos restent dans l'esprit pour toute eune vie! Ch'est comme les vi&egrave;rs <a href="ditons.html">ditons</a> tchi nouos d&icirc;sent qu&eacute; quand nou-s-&ecirc;copit en haut, ch'la vouos r'tchait dans l'b&eacute;, et qu&eacute; quand nou fait du bein au vilain, i' vouos &ecirc;copit dans la main. Quand j'tais mousse, Papa m'les ram&eacute;mouaithait tr&eacute;jous quand i' voulait m'dithe tch'i' fallait r'garder tch'est qu'nou d&icirc;sait, et s'm&ecirc;fier d'un vilain!<br/>
<br/><img src="jerriais149.jpg" width="100" height="100" alt="Un crapaud" title="" border="0" align="right" />
En p&acirc;lant d'pits, l&eacute; chein d'siez Papa, &agrave; La Forge, avait 't&eacute; cre&ucirc;s&eacute; par l&eacute; Sieur Fran&ccedil;ot L'Cornu, l'parrain &agrave; man fr&eacute;the Fra&icirc;nque, d&eacute; tchi j'vouos p&acirc;lais la s'maine pass&eacute;e. Y'avait tr&eacute;jous des <a href="gdfcrapaud.html">crapauds</a> d'dans. J'pense bein qu&eacute; ch'tait viyant qu'l&eacute; haut 'tait auy niv&eacute; du bel tch'i' tchilyaient d'dans en s'pronm'nant la niet. I' m'sembl'ye tch'i' y'en avait bein pus d'crapauds dans chu temps-l&agrave; tch'i' n'y en a &agrave; ch't heu. I' faut penser tch'i;' n'empoua&icirc;sonnaient pon l'ieau. Quand l'sieau arrivait au haut du pids (ch'tait auve l&eacute; g&icirc;ndas qu&eacute; m'm&egrave;e l&eacute; l'vait), m'm&egrave;e m'ttait sa main souos l'crapaud tchi fliottait sus l'ieau, et l'env'yait s'pronm'ner dans l'gard&icirc;n sans l&icirc; faithe d&eacute; ma, et nou b'vait l'ieau sans y penser!<br/>
<br/>
Y'avait eune vielle crianche qu&eacute; l'pouorre vi&egrave;r crapaud &ecirc;clyichait du v'l&icirc;n, mais Papa m'd&icirc;sait tr&eacute;jous qu&eacute; ch'tait un tas d'niol&icirc;n, et tch'i' n'fallait pon en aver peux, ni l&icirc; faithe d&eacute; ma, car ch'tait eune bouanne chose d'en aver dans l'gard&icirc;n, viyant tch'i' mangeaient l's &icirc;nsectes ni&ecirc;sibl'yes &egrave;s frits et flieurs.<br/>
<br/>
Ch'n'est pon seulement des crapauds tchi s'trouvaient dans les pits. Y'a deux-s'trais ans, l'sieau du pits ich&icirc;n au M&eacute;nage tchit dans l'fond et j'empreuntis un grap&icirc;n pour l&eacute; r'ramonter. L&eacute; grap&icirc;n ramontit eune d&eacute;mi&eacute;-douzaine d'objets! Bouan Dgieu sait comment tch'il 'taient v'nus &agrave; s'trouver. Entr'aut' choses, i' y'avait eune canne &agrave; lait comme les f&egrave;rmi&egrave;rs d'au jour d'aniet mettent &agrave; la route touos les mat&icirc;ns pour &ecirc;t' ram&acirc;ss&eacute;es par l&eacute; laitchi! Et y'avait deux ou trais boutchets sans hangnes tch'avaient probabli&eacute;ment fait s&egrave;rvi d'sieaux et tch'avaient rest&eacute; dans l'fond quand il' avaient p&egrave;rdu lus hangnes. V'l&agrave; tchi m'ram&eacute;mouaithe acouo un aut' vi&egrave;r diton: &quot;L&eacute; sillot va tant au pits tch'il y reste!&quot; L's anciens appelaient tchiquesfais un sieau un sillot. Y'avait un vi&egrave;r f&eacute; &agrave; j'va bein &ucirc;s&eacute; et un carc&acirc;n d'vaque. J'm&eacute; d'mande si l'carc&acirc;n avait tch&eacute;e dans l'pits dans l'temps qu&eacute; m'n oncl'ye Charles gardait sa vaque dans la p'tite &ecirc;tabl'ye (abattue &agrave; ch't heu) &agrave; c&ocirc;t&eacute;, y'a eune septantaine d'ann&eacute;es? Dans touos les cas, l'ieau du pits a tr&eacute;jous 't&eacute; bouanne &agrave; baithe!<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cocangne.html">L&eacute; Pits </a><p>
<li><a href="gdfieau1951.html">Les d'vis du Bouan'homme George</a><p>
<li><a href="assembliee/reservoir.html">Au nouvieau r&ecirc;servoir</a><p>
<li><a HREF="gdfcrapaud.html">L&eacute; crapaud</a><p>
<li><a href="crapaud2.html">L&eacute; Crapaud</a><p>
<li><a href="gdfcrapauds.html">Les crapauds</a><p>
<li><a href="crapaud2014.html">Not' crapaud est eunique</a><p>
<li><a href="pm3candidat.html">Ph'lip et un traisi&egrave;me candidat</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfpits.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>

