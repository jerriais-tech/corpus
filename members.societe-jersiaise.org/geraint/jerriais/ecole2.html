<HTML>

<!-- Mirrored from members.societe-jersiaise.org/geraint/jerriais/ecole2.html by HTTrack Website Copier/3.x [XR&CO'2014], Tue, 15 Jul 2025 13:55:00 GMT -->
<HEAD>
<TITLE>J&eacute; l'appr&icirc;nmes tout du ma&icirc;tre d'&ecirc;cole</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J&eacute; l'appr&icirc;nmes tout du ma&icirc;tre d'&ecirc;cole.</h2></font></center><p><br>
<br>
<img src="ecole.jpg" width="222" height="150" alt="" title="" align="right" />
La majorit&eacute; d&eacute; tchi qu&eacute; j'ai vraiement b&eacute;soin d'saver entouor comment vivre et d&eacute; tchi faithe et comment s'comporter, j'appr&icirc;ns &agrave; l'&ecirc;cole pouor les p'tits &eacute;fants. La sagesse n'&eacute;tait pas au haut d'la montangne d'l'unniv&egrave;rsit&eacute;, mais l&agrave; dans l'creux &agrave; sablion.<br>
<br>
Ches'ch&icirc;n sont les choses qu&eacute; j'appr&icirc;ns.<br>
<br>
Charez tout. Jouez sans disputes. N&eacute; vos entr'-battez pas. &Egrave;rmettez les choses o&ugrave;'est qu'ou les trouv&icirc;tes. &Egrave;rpathez vot' salet&eacute;. N&eacute; prannez pas autcheunes choses tchi n' vos appartcheint pas. Dites qu&eacute; tu as r'gret quand ou faites ma &agrave; tchitchun. Ayiz les mains d'vant mangi. N&eacute; restez pas &agrave; rein n'faithe; &ecirc;coutez et apprannez un mio et pensez un mio, dessinnez et chantez; dansez et jouez; et travailliz ch&acirc;que jour.<br>
<br>
Faites un somme ch&acirc;que arl&eacute;v&eacute;e. Quand ou sortez d'hors, m&eacute;fi-ou l&eacute; trafi, entr'- t'nez les mains et restez ensembl'ye. Notez autcheunne m&egrave;rveil'ye. &Egrave;rsouv'n'-ou d'la p'tite graine dans la t&acirc;sse plastique, les rachinnes d'scendent et la pliante crait, et p&egrave;rsonne n&eacute; sait vraiement pouortchi, mais j'sommes tous comme chenna.<br>
<br>
Les rouogespa&icirc;ssons et les 'hamsters' et les blianches souothis, et m&ecirc;me la p'tite graine dans la t&acirc;sse plastique, i' meuthent tous, et m&ecirc;me nous.<br>
<br>
Et souv'n'ou iun des preunmi&eacute; mots quand ous appr&icirc;ntes &agrave; li&eacute;the, la pus grand' pathole d&eacute; tout &#150; &egrave;rgardez.<br>
<br>
Pensez comme l&eacute; monde s'sait miyeu  si tout l'monde prennaient des galettes et du lait dans les trais heuthes ch&acirc;que arl&eacute;v&eacute;e, et s'couchaient auve lus couv&egrave;rtuthes d&eacute; laine pouor faithe un somme. Ou, si nou-s-avait eune r&egrave;gl'ye fondamentale d'&egrave;rmettre tr&eacute;jous toutes les choses o&ugrave;'est qu'nou les avait trouv&eacute;es, et d'&egrave;rpather nos propres salet&eacute;.<br>
<br>
Et, ch'est acouo vrai, d'autcheun &acirc;ge, qu&eacute; quand j'sortons d'hors, i'fait mus d&eacute; s'entr'-t'n&icirc;n les mains et d'rester ensembl'yes.<br>
<br>
<i>Traduction par Ralph Nichols; edit&eacute; par Laurie Hu&euml;lin. 2006.</i><br>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="education.html">L'&Ecirc;duc&acirc;tion en J&egrave;rriais</a><p>
<li><a href="education2.html">J&egrave;rriais dans les &ecirc;coles - apr&egrave;s un trimestre</a><p>
<li><a href="eduvoc.html">L'&ecirc;duc&acirc;tion</a><p>
<li><a href="jourg.html">L&eacute; grand jour</a><p>
<li><A HREF="escollyi.html">Les pouchettes d'un escollyi</A><p>
<li><A HREF="tchittai.html">Quand j'tchit'tai l'ecole</A><p>
<li><a href="savait.html">Tchest qu'en savait l'pus des deux?</a><p>
<li><a href="mannzafou.html">L'Inspecteu' et les Mannz-&agrave;-fou!</a><p>
<li><a href="leconjp.html">La L&eacute;&ccedil;on</a><p>
<li><a href="ecole1937.html">L&eacute; Ma&icirc;t' d'&Ecirc;cole</a><p>
<li><a href="camarade.html">Tchesque est dev'nu d'mes camarades d'&ecirc;cole</a><p>
<li><a href="gdfcmin.html">En c'min p&acirc;ssant</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/ecole2.html by HTTrack Website Copier/3.x [XR&CO'2014], Tue, 15 Jul 2025 13:55:00 GMT -->
</HTML>
