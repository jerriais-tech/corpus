<HTML>

<!-- Mirrored from members.societe-jersiaise.org/geraint/jerriais/23mots.html by HTTrack Website Copier/3.x [XR&CO'2014], Tue, 15 Jul 2025 13:45:30 GMT -->
<HEAD>
<TITLE>Deusse-Trais Mots &egrave;s Jannes Filles de J&ecirc;rri</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Deusse-Trais Mots &egrave;s Jannes Filles de J&ecirc;rri</h2></font></center><p>

Je sai ben, mes pou&ocirc;res hardelles, qu'ou z'all&egrave;z cr&eacute;ze que je m'moque de vous, et qu'chest un tas d'baliv&egrave;rnes et d'gniolin que j'm&ecirc;n vais vos cont&eacute;. Ne criyiz pas chon'na, j'vos en prie, ou vos tromp&egrave;z grandement, car je n'sis pas gnioleux d'ma sorte, ni menteux ennetou, je 't&egrave; trop ben &ecirc;lev&egrave; pour menti. J'veur vos verti d'unne ch&ocirc;se tandi t'qu'il est temps. J'men vais don vos p&acirc;l&eacute; simpli&eacute;ment, et vos dize carr&ecirc;ment la verit&eacute; sans vos faize de biaoux-biaoux. Je n'sis pon un deux faches, m&eacute;! j'sis un dr&ocirc;le de corps, j'dis chein que j'pense, et pis arrive t'qui pliante! Ou s'sez m&acirc;ries, je l'sai fiche de m&eacute; ben, et d'vant t'qui sait ben des minutes ou s's&egrave;z p't&ecirc;tre en fuzie contre m&eacute;. Ou dis&egrave;z, j' cr&eacute; ben, qu'chest la jalousie et l'd&ecirc;piet t'qui m'font bailli d'ma goule, et que j'm&eacute;zite unne bistre d's&eacute;l&icirc;ndjeuse pour me-n'affront et m'n'impertinence. Capuchis et calf&ecirc;tez tant qu'ou voudrez, mes p'tites, j'ai bou&acirc;n dos; mais ou m'entendrez. Es grands maoux les grands r'mi&egrave;des, comme dit l'proverbe! et pis ch'est pour vot' ben qu'nou vos p&acirc;le; ne v'la pourt'qui qu'la bouanne famme Cronique m'a permins de mettre ch'est deusse-trais linnes ichin dans s'n'Almonas de cht'ann&egrave;e. T&eacute;zous! oul' est malinne, la vielle, ch'est unne rus&egrave;e vielle pie, ou n'est pas n&egrave;e d'anniet, all&egrave;z! ou couna&icirc;t ben la caouque-souoris!<br/>
<br/>
La jalousie et l'd&ecirc;piet! Perd-pou! En v'la ocouo d'unne ao&ucirc;tre. Ou criyiz, ch'onte, que ch'est que s'sis en rage par avai 't&egrave; erf&ucirc;s&eacute; par t'quique hardelle, hein!<br/>
<br/>
Ou vos tromp&egrave;z, dia; j'm&ecirc;n vais vos l'prouv&eacute;. Ch'est quand ou s's&ecirc;tes cao&ucirc;chies d'or, mes pou&ocirc;res petites, v&eacute;ze, et toutes &agrave; g'nors &agrave; mes pis, j'vos r'f&ucirc;sesais toutes, toutes, entendous ben?<br/>
<br/>
Et ne v'chin pour t'qui : Ch'est qu'jai bou&acirc;n t'cheu, m&eacute;. J'aizez peux que si j'en maziais iunne, l&eacute;s ao&ucirc;tres en mou&ocirc;rraient d'col&eacute;ze. Dem'n&eacute;bleu! je crai t'qui m'hallaient l's'yi&egrave;rs. Si j'&eacute;tions dans l'p&eacute;yi des Marmots, au Lac Salet, ou dans la Turtquie, &agrave; la bouanne heuze, n'ou pou&ocirc;rrait vos mazi&eacute; toutes; mais ichin, ch'est diff&eacute;zent, la lou&eacute; n'alloue qu'unne famme par houme, et ch'est ben ass&egrave;z, ma f&eacute;, et ben trop t'quique fais, - criyons pon?<br/>
<br/>
Et pis, i'fao&ucirc;t que j'vos l'diche, j'ai d&ecirc;j&agrave; unne famme, j's'sis s&eacute;cl&egrave; sus man compte!<br/>
<br/>
Savous ben t'chest qui fait qu'les J&ecirc;rriais sont si polis? Ch'est t'qu'ils ont peux d'offens&eacute; t'quiqu'un d'lus pazents sans l'sav&eacute;, car en J&ecirc;rri, ou l'sav&egrave;z ben, n'ou z'est tous d'la m&ecirc;me race, ch'est-&agrave;-dize, d'un houme et d'unne famme. Je n'sai pas coume est qu'chest dans l's'ao&ucirc;tes pi&egrave;ches, mais ichin ch'est d'm&ecirc;me, tr&eacute;jous. J'mis trompi qu&acirc;si unne fais, pardingue. Un Sam'di matin j'm'&ecirc;mancipi d'all&eacute; en ville. Opr&egrave;s qu'j'eu embrachi Bet'si jos sus jos, (et j'n'y manque jammais quand j'sors), j'l&icirc; promins d'rapport&eacute; un fricot de st&ecirc;ques pour not' d&icirc;nn&eacute;. Je m'mins en k'min &agrave; s&egrave;pt heuzes du matin pour &ecirc;tre ervenu en temps pour fricachi les st&ecirc;ques. Pour unne vol&eacute;e v'la t'challi ben, j'allais s&egrave;pt noeuds dans la bi&acirc;se, j'pensais au bou&acirc;n fricot, mais v'la t'qui n'duzi pas longtemps. J'avais fait au p'tit f&icirc;n meins, la maint'qui d'ma route, quand j'vis v'nin &agrave; ma rencontre un emp&ocirc;teume, t'qu'avait l'air affront&egrave; coume un m&acirc;le cat. I' s'en vins, si vos plia&icirc;t-i', la patte alouognie me dize : Eh! cou&ocirc;sin Fran&ccedil;ais, coum&ecirc;nt va, man gar&ccedil;on? - Quand j'vis t'qui m'accou&ocirc;sin&eacute;, j'l'ergardi la bec et l's'yi&egrave;rs ou&egrave;rts. - Ou z-av&egrave;z t'quiques fais veu un crapao&ucirc;d pit'qui au but d'unne frouque. - Eh ben! j'tais &agrave; p&eacute;-pr&egrave;s d'itet. Demand&egrave;z, si j'fus &ecirc;bahi! Quand j'pu r'av&eacute; m'n'halaine j'l&icirc; dis : ou vos m&ecirc;pren&egrave;z, man bouan houme, je n'vos connais pas; t'qu&ecirc;qu'ou-z-&ecirc;tes, si'en cas? La d'ssus i' m'r&ecirc;ponnit ben' affront&ecirc;ment : Tu n'm'erconnais pas, et j'sommes pazents, et d'tout pr&egrave;s ocouo, man fis'taoux : <i>tan p&eacute;ze et mon p&eacute;ze 'taient nos deux p&eacute;zes!</i> Tu n'le savais pas, cou&ocirc;sin Fran&ccedil;ais? - J'erconnu b&eacute;t&ocirc;t t'qui d&icirc;z&eacute; la v&eacute;rit&egrave;. J'pensi : ch'est vrai pourtant que j'sommes cou&ocirc;sins. Di&acirc;tre sait mort! j'm'en n'tais pas aperchu d'vant; fao&ucirc;t-i &ecirc;tes b&ecirc;te - et ch'va!<br/>
<br/>
Ou viyiz ben coume 'est qu'nou peut &ecirc;tre pazents sans l'sav&eacute;.<br/>
<br/>
D'pis chutte bord&egrave;e-l&agrave; le Tam' a tr&eacute;jous 't&egrave; l'ben v'nu siez nous. Il est si fannin, - i' f'sait rize les cats, ma f&eacute;! t'qui goule d&ecirc;machonn&egrave;e!<br/>
<br/>
Mais i' fao&ucirc;t vos fini m'n'aventuze. - Eh ben! le Tam' m'embli&ucirc;tri tant que, ma f&icirc;ngre il 'tait solet couochant quand j'vins en ville (pens&egrave;z, et m&eacute; t'qui d'vais &ecirc;tre ervenu &agrave; m&eacute;jeu!) Je m'd&ecirc;p&ecirc;chi don d'accat&eacute; mes st&ecirc;ques et deusse-trais saouciches oveu pour lus donn&eacute; du pitquet, et paque me v'la r'all&eacute;, mais j'avions tant p&acirc;l&egrave; le Tam' et m&eacute; que j'avais (ou m'cr&eacute;z&egrave;z si vouos plia&icirc;t), le g&ocirc;si set coume du tondre, j'fus oblligi d'prendre un p'tit lermin &agrave; unne ao&ucirc;b&egrave;rge sus le k'min, pour me donn&eacute; du t'cheu, ou ben j'cr&eacute; qu'j'ezais t'chest en perp&eacute;tuites de fayitude. Bah! ou sav&egrave;z ben t'qu'est que l's'houmes sont! - quand j'fus entr&egrave; je m'trouvi ove de z'anmins. N'ou s't&icirc;nt &agrave; d'v&icirc;s&eacute; d'ch&ocirc;ses et d'ao&ucirc;tres, si ben qu'l'hao&ucirc;louoge avait sonn&egrave; neuv' heuzes t'qu'il 'tait, ah! j'pensi : J'm'en vais-t'i en ou&iuml;, du cliai et d'l'&ecirc;pais! - Enfin, pour en fini pus court, j'ervins &agrave; diez heuzes sonn&egrave;es. - A peine dans l'all&egrave;e t'qu'est j'entends, sinon : &ldquo;Ou'est qu'ou v'n&egrave;z, vac&acirc;bond? couozeux de k'mins! Ap'plous chon'chin m&eacute;jeu?&rdquo; - T'qu'est que j'pouvais dize, m&eacute;? J'savais ben t'qu'il 'tait pass&eacute; m&eacute;jeu, et d'un bia&ocirc;u but ocouo. - Bon! je n'dis mot; j'pensi t'qui fallait la&icirc;ssi p&acirc;ss&eacute; la squ&acirc;le, pis qu'j'es'sai fini; mais di&acirc;tre de bitch&eacute;zie ou fut longue - la squ&acirc;le, ou duzi ben demi'heuze! Quand j'vis ma bouanne famme mod&eacute;z&egrave;e je m'dis; ch'est ichin le 'temps d'prendre le boeu par les c&ocirc;nes; allons! et j'l&icirc; tendi la mouochet&egrave;e, et d'ma vou&eacute;e la pus douoche : &ldquo;Tien, ma garce! fricache-nous chon'na, fait-nous un fammaeux fricot, et n'dis mot!&rdquo; - Sa m&acirc;risson s'p&acirc;ssi tout d'un coup; ou s'mins &agrave; d'z'amaz&eacute; l'mouochet pour d&ecirc;hal&eacute; ch'est st&ecirc;ques. - En fou&ocirc;rrant sa main dans l'mouochet ou f&icirc;t l'pus laid brait!! - i' n'y'avait rein! les st&ecirc;ques 'taient hortes. Ni st&ecirc;ques, ni saouciches, fiche ni bran ni rein' en tout, - deusse-trais os et ne v'la tout. - Si fait, tout coume, i' y'avait ocouo une saouciche dans unne c&acirc;re. Savous-ben t'quest qu'oul' en f&icirc;t? - Ou la prins et m'la fichi &agrave; raid&eacute;-brache le travers de z'ouozeilles. Ch'tait pour me r'merci&eacute;. - Ah! je n'me t&icirc;ns pas longtemps souos ses las, j'd&ecirc;campi d&ecirc;li&eacute;ment, et j'm'en alli m'couochi dans le ch'lyi, hors de la v&eacute;e. Le lond'main i' n'y paza&icirc;ssait pus - Bet'si, sa col&egrave;ze pass&egrave;e, 'tait coume un angni&eacute;. J'all&icirc;nmes &agrave; l'&eacute;gll&icirc;se bras-d'sus bras-d-sous. Ou m'appiploti si ben que j'l'&icirc; pardonni. - Ou m'venge tout-d'm&ecirc;me! Quand ou s'y met, je crai que biao&ucirc; qu'oulle &eacute;zait le cliapet amaz&egrave; es deux-z'ouozeilles ou caquet&eacute;zait ocouo. Ah! oulle eut l'filet ben cop&egrave;, allez! Mais j'l'aime tout d'm&ecirc;me - j'sis si bachouard! Enfin! - J'pensi toute la niet &agrave; t'qu'est qu'avait peu m'vol&eacute; mes st&ecirc;ques et mes saouciches; mais du di&acirc;tre si j'pouvais m'l'&icirc;magin&eacute;, quand just&eacute;ment coume j'm'en allais m'accli&acirc;s&eacute; j'm'ersouvins qu'&agrave; l'ao&ucirc;b&egrave;rge ou' est qu' j'avais entr&egrave; i' y'avait un grand pend'loque l&agrave; t'qu'&eacute;tait &agrave; goudal&eacute; du cidre par la cann&egrave;e, t'qu'avait ove li un grand baloque de t'chan, t'qu'&eacute;tait coume un bouan viao&ucirc;. J'avais mins ma mouochet&egrave;e sus unne tablle, et quandy que j'p&acirc;lions mes anmins et m&eacute;, la baloque alli m'v&eacute;dji man mouochet!<br/>
<br/>
Ne v'la chein qu'j'eu!!<br/>
<br/>
Ah &ccedil;a! mes hardelles, est-che pas t'qu'il est vrai qu'ou voudr&eacute;ziez ben &ecirc;tes coume Bet'si - avai ch&acirc;t'qu'unne un houme &agrave; vengi quand i' vos pllaizai; ou m'compr&eacute;n&egrave;z? V&eacute;ze! mais touos l's'houmes ne sont pas d'avis de la&icirc;ssi lus fammes veulent c'mand&eacute; pas, - il 'ont peux d'&ecirc;prouv&eacute;, car i' n'veulent pas &ecirc;tre c'mand&egrave;s coume des j'vaoux. Entendous ben, mes p'tites? I' s' saient ben b&ecirc;tes ettout, ma f&eacute;!<br/>
<br/>
Est-che &ecirc;tounant si n'y'a pas pus d'maziages en J&ecirc;rri? Ah! nennin-dia! car les filles d'ach'teu sont coume d&icirc;sait un vier mat'lot d'san navize - i' cou&ocirc;tent un maglle d'ben &agrave; gard&eacute; en velles. Ch'est chein t'qu'&ecirc;frite les gar&ccedil;ons. I' n'sont pas si b&ecirc;tes coume ou penz&egrave;z - i' n's'en vont pon s'enhalao&ucirc;d&eacute; d'la manni&eacute;ze, - i' n'veulent pon d'poupettes, ou s-av&egrave;z. Ch'n'est pas viyant que l'coumerce d'patates est bon ch&eacute; z'ann&egrave;es ichin que ben, mes hardelles, ch'n'est pas tout profit! I' y'a l'gou&ecirc;nno, la t'qu&eacute;zue, la plliante, et l'travas, - T'qu'est qui paie pour tout chon'na? Ch'n'est pas vous.<br/>
<br/>
Ou'est qu'l'ordji s'arr&ecirc;teta, mon doux! mon doux!<br/>
<br/>
S'ou voul&egrave;z qu'les gar&ccedil;ons appr&eacute;chent de vous mes pou&ocirc;res filles i' fao&ucirc;t prumi&eacute;zement hall&eacute; ch&eacute;s piummes de co l&agrave; qu'ou port&egrave;z sus vos chapiaoux. - Et pourt'qu'est qu'ou mett&egrave;z des c&acirc;zaques, si'en cas? les c&acirc;zaques sont pour l's'houmes, n'oubli&egrave;z pas chon'na. Cop&egrave;z-me ettou, j'vos en prie, vos coues d'robes, la marchand&icirc;se est vra&icirc;ment trop chi&eacute;ze pour netti les k'mins atou. - Ah! unne ao&ucirc;te ch&ocirc;se : Pour t'qu'est chu c&acirc;blle-l&agrave;, atou un cro au but, qu'ou port&egrave;z amaz&egrave; &agrave; vot' c&ocirc;t&eacute;, j'voudrais ben sav&eacute;. Est-che pour happ&eacute; les gar&ccedil;ons, par chance? Hall&egrave;z-me chon'na, et ben vite, ch'est dangegeux, un't&egrave; cro!<br/>
<br/>
L'ao&ucirc;te jour un pou&ocirc;re mediant d'gar&ccedil;on s'en fut pour embrachi la fille de san va&icirc;sin t'qui rencontri au but d'sa cache. I' n'y avait pas d'ma &agrave; ch'la - il avait d's'id&egrave;es sus la fille, et i' voulait l'accost&eacute;; mais i' p&eacute;yi ben chi pour sa paine! Cr&eacute;ziez-t'ous ben t'qu'il eut l'malheur de mettre par mes'garde san pi sus la coue d'la robe t'qui tra&icirc;nnait au meins trais bouannes vergues dans la b&ocirc;. - Et la hardelle, t'qu'est qu'ou f&icirc;t, lyi? - Ne v'chin t'qu'est qu'ou f&icirc;t! Ou fut si m&acirc;rie d'ou&iuml; sa robe crat'qui que dans un clin-d'yi ou s'd&ecirc;touanne et l&icirc; d&ecirc;clianque unne telle pataou&acirc;re t'qui n'en qu'feu, l'pou&ocirc;re minz&eacute;zable. Et ne v'la coume n'ou sert les gar&ccedil;ons ichin! - Si j'avait ocouo 't&egrave; l&agrave; tout, mais nennin, le bitche de cro alli s'fou&ocirc;rr&eacute;, je n'sai c'ment, dans la pann&egrave;e d'la cazaque au pou&ocirc;re av&eacute; d'gar&ccedil;on qu'ou fut triyie qu&acirc;si toute horte, i' n'y'avait qu'un seul fi t'qui t'nait. Pens&egrave;z don, unne toute bouanne c&agrave;zaque de fin ni&egrave;r dra, t'qui' v'nait d'accat&eacute;; ch'est li t'qui fut bist'qui; aussin i' n'est pas sus r'appr&eacute;chi d'filles, - i' l'a juz&egrave;! Il a tro grand peux d'&ecirc;tre crochet&egrave; unne ao&ucirc;te fais. - Ch'est pourtant chu mao&ucirc;dit cro t'qu'en est la cao&ucirc;se. Unne flliamb&acirc;nte neuve cazique de perdue pour le gar&ccedil;on et probablli&eacute;ment un bouan'houme pour la fille! - Et ne v'la! - Tout pour l'app&eacute;ti d'un cro! - Hall&egrave;z me chu gr&ecirc;ment-la, mes hardelles!<br/>
<br/>
Si ou prenn&egrave;z m'n'avis l's'houmes ne vos manquesont pas. Ou n'av&egrave;z qu'&agrave; faize coume je vos di, et j'vos prom&eacute;ts que d'ichin un an i' y'&eacute;za un fichu lopin d'maziages, - les <i>Ministres </i>&eacute;zont du travas par sus l's'yi&egrave;rs. Je s'sa ieux t'qui s'sont fi&egrave;rs de vais d'it&egrave;! Et les boulandji&egrave;rs de g&acirc;che, et les seurtizeurs de vin n'&eacute;zont qu'd'affol&eacute; d'jou&eacute;e, et l'z'argentch&egrave;rs ettou, ou pouv&egrave;z compt&egrave; d's'sus.<br/>
<br/>
Et pis les XXX ne s'sont pus &agrave; craindre. - Ou m'comprenn&egrave;z ben?<br/>
<br/>
Quand ou s's&egrave;z pr&ecirc;tes pour all&eacute; &agrave; l'Egll&icirc;se (<i>ou sav&egrave;z ben pour-t'qui</i>), vos plliaiza-t-i m'&ecirc;crize s&eacute;lement deux mots, et si mes romatisses ne m'digotent pas tro, j'&icirc;zai, ma f&eacute;, dans&eacute; &agrave; vos neuches. - A tant&ocirc;t, et appr&ecirc;tous!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Vot' vi&egrave;r anmin,<br/>
<i>CHARLOT.</i><br/>
<br/>
<i>Chu prumi d'Nov, 1877.</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mathiage.html">L'amour et l'mathiage en J&egrave;rriais</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="painculprit.html">Who is the culprit?</a><p>
<li><a href="painvalentines.html">Who sent those Valentines to Lonore?</a><p>
<li><a href="fille.html">La Fille Amouoreuse</a><p>
<li><a href="fillfaut2.html">La Fille Tchi Nos Faut</a><p>
<li><P><A HREF="filmal.html">La Fille Malade</A></P>
<li><a href="hardelle.html">Tch'est Qu'J&eacute; F'thons De Touotes Nos Hardelles?</a><p>
<li><a href="henri.html">Pas d'sa fa&ucirc;te &agrave; Henri</a><p>
<li><a href="faitlamour.html">Chaque jour &agrave; son tour, Tout l'monde fait l'amour</a><p>
<li><a href="alamour.html">&Agrave; l'Amour!</a><p>
<li><a href="lovesyoungdream.html">L's amours du jeane &acirc;ge</a><p>
<li><a href="3bachouards.html">Treis bachouards et eunne petite pimpr&eacute;luche</a><p>
<li><a href="bellabilo.html">Miss Bella Bilo</a><p>
<li><a href="2galants.html">La Fille &egrave;s dae&ucirc;x Galants</a><p>

<li><a href="vievalon.html">Un ao&ucirc;tre fieillet d'la vie d'Jan du Valon</a><p>

<li><a href="terreneuve_valon.html">En r'v&eacute;nant d'T&egrave;rreneuve</a><p>
<li><a href="sgonde.html">Ma S'gonde</a><p>
<li><a href="bouoley.html">Le Tchan du Bou&ocirc;ley</a><p>
<li><a href="cordiale.html">La Tante Cordiale</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/23mots.html by HTTrack Website Copier/3.x [XR&CO'2014], Tue, 15 Jul 2025 13:45:30 GMT -->
</HTML>

