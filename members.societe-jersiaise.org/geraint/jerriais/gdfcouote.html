<HTML>
<HEAD>
<TITLE>Tant pus l'temps va, tant pus il en cou&ocirc;te!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tant pus l'temps va, tant pus il en cou&ocirc;te!</h2></font></center><p>


<font size="-1"><i>Le M&eacute;nage &egrave;s Feuvres,</i><br/>
<i>St. Ou&euml;n,</i><br/>
<br/>
<i>L&eacute; 5 d&eacute; juilet, 1969.</i><br/></font>
<br/>
Moussieu l'R&eacute;dacteu,<br/>
<br/>
I' patha&icirc;t, par chein qu'j'en vai dans la g&acirc;zette, tch'i' s'en va acouo faller des millions d'louis pour les travaux consid&eacute;th&eacute;s n&eacute;cessaithe, des ma&icirc;sons, des neuves &ecirc;coles, des neuves offices pour nouos fonctionnaithes et nombreux cl&egrave;rcots! I' sont &agrave; lus pliaindre tch'i' sont f'n&eacute;s un mio dans toute la ville, et i' veulent &ecirc;t' tout pr&egrave;s d'la cauchie. Ch'est probabli&eacute;ment pour pouver vaie les navithes. Y'en &eacute;tha-t-i', du t&icirc;ntam&acirc;rre, sus la cauchie quand touos ches cl&egrave;rcots-l&agrave; voudront stationner lus motos &agrave; c&ocirc;t&eacute; d'la porte d'lus offices! Quant &agrave; m&eacute;, j'm&eacute; d'mande pourtchi raison tch'i' veulent tous aller en moto &agrave; la pliaiche d'aller par beusse o&ugrave;'est tch'i' pou&ocirc;rraient lus assi&eacute;the trantchilment tout l'long du c'm&icirc;n en ville et ho&ucirc;ter l&agrave; &agrave; la pliaiche d&eacute; ho&ucirc;ter dans l'office!<br/>
<br/>
J&eacute; n'veurs pon dithe, sans doute, qu&eacute; n'y a pon d'travas fait dans l's offices. Quant &agrave; ch'l&agrave;, ch'n'est pon si a&icirc;si d'l&ocirc;vier l&agrave; comme dans la sorte d'travas qu&eacute; l's empliy&eacute;s d'nouot' gouv&egrave;rn&eacute;ment ont &agrave; faithe en campangne. Dans l'office y'a au mains tchitchun &agrave; seurvilyi tchi n'est pon bein liain, mais dans la campangne j'ai veu l' &quot;coffee break&quot; duther d&eacute; trais heuthes &agrave; quatre heuthes et d'mie l'arl&eacute;v&eacute;e, et &agrave; ch't heuthe-l&agrave; il 'tait temps d'monter &agrave; bord du camion pour tchitter en ville &agrave; ch&icirc;ntch'heuthes! Mais ch'n'est pon seulement l's empliy&eacute;s du gouv&egrave;rn&eacute;ment tch'ont appr&icirc;ns l'art d&eacute; l&ocirc;vier et d'allouangni l'travas. Ch'est appathement l'&ecirc;vangile des travailleurs d&eacute; nouos jours. J'en ai veu &agrave; la t&acirc;che d&eacute; r'b&acirc;ti des ma&icirc;sons. J'vouos asse&ucirc;the tch'i' prannent lus temps &agrave; tout faithe, et si l'entr&eacute;pranneux &eacute;thait peu m'suther chein tch'i' fa&icirc;thaient dans un jour, il &eacute;thait bein vite d&ecirc;couv&egrave;rt pour tch'est tch'i' prend si longtemps &agrave; b&acirc;ti ou r'graie des ma&icirc;sons - et sustout pourtchi qu&eacute; ch'la cou&ocirc;te tant d'nouos jours! Quand tch'est qu'les gens s'en vont apprandre qu&eacute; la gaspil'lie d'temps veurt dithe la gaspil'lie d'sou &eacute;tout?<br/>
<br/>
Par contre, i' faut donner drouait l&agrave; o&ugrave;'est tch'il est deu. L'aut' jour, j'admithais l'&icirc;ndustrie des hommes tch'&eacute;taient &agrave; faithe eune tranchie l&eacute; long du pav&eacute; d'La Route du Mathais ich&icirc;n &agrave; St. Ou&euml;n pour y p&ocirc;ser un c&acirc;bl'ye. Janmais j'n'ai veu d's hommes travailli pus d&ucirc; ni pus vite, m&egrave;me en Am&eacute;thique.<br/>
<br/>
Ch'est vrai qu'les sou sont faits ronds pour rou&ocirc;ler. Quand j'tais mousse i' rou&ocirc;laient bein pus douochement qu'&agrave; ch't heu. Vouos r'souv'nous du temps qu'nou pouvait aller &agrave; la boutique et acater &agrave; un sou d'chucr&icirc;ns dans deux pouques, et un chap&eacute; d'quat' sou? Et un patchet d'dgiex cigarettes pour deux sou? Il' avaient nom &quot;Pirates&quot; et il' 'taient dans un v&egrave;rt patchet tch'avait un portrait d'un pirate dessus. Dans chu temps-l&agrave; nou-s-avait &agrave; bein pr&egrave;s autant d'sou comme un crapaud a d'puches, mais nou pouvait au mains acater tchiquechose atout! Nou savait bein tch'i' fallait v&icirc;ngt-quat' sou pour faithe un ch'l&icirc;n, et un ch'l&icirc;n 'tait tchiquechose! Quand nou p&acirc;lait d'chent louis ch'tait tchiquechose tchi vouos fa&icirc;sait &ecirc;caler l's i&egrave;rs, et mille louis 'tait eune forteune! Dans l'id&eacute;e des jannes, un homme tchi gangnait chent louis par an 'tait riche. J'm'&egrave;rsouveins du temps qu&eacute; ch'tait-l&agrave; l'salaithe du Tr&eacute;s&ocirc;ryi d's &Icirc;mp&ocirc;ts. &Agrave; ch't heu, ch'est en millions d'louis qu'nouos &Ecirc;tats p&acirc;lent, et v'la tchi m'fait qu&acirc;si peux. O&ugrave;'est qu'Moussieu L'M&egrave;rquand s'en va trouver touos ches sou-l&agrave; sans hauchi les taxes? Ch'est assez pour l'emp&ecirc;chi d'dormi la niet! Il a pourtant av&egrave;rti La Chambre bein des fais qu&eacute; les sou n'cra&icirc;ssent pon sus des ronches et tch'i' faut aller douochement.<br/>
<br/>
J'avais esp&eacute;th&eacute; d'vaie la tonnelle ouv&egrave;rte souos L'<a href="fort_regent.html">Mont d'La Ville</a> d&eacute;vant m'en r'aller en Am&eacute;thique, mais j'en ai qu&acirc;si p&egrave;rdu l'esp&eacute;thance. J'vai par les lettres dans la g&acirc;zette qu&eacute; les gens l&agrave;-l'tou n'peuvent pon dormi la niet &agrave; cause du brit des machinnes tch'i' font s&egrave;rvi &agrave; cre&ucirc;ser l'rotchi. J'avais pourtant ou&iuml; qu'nou s'accou&ocirc;teunmait &agrave; touos sons! Et tant pus vite tch'i' cre&ucirc;sent, tant pus vite l&eacute; brit s'en &icirc;tha et tant pus vite la tonnelle es'sa ouv&egrave;rte! Enf&icirc;n, ch'est bein a&icirc;si pour m&eacute;, si liain dans la campangne, d&eacute; penser d'm&egrave;me. J'crai bein qu&eacute; si j&eacute; d'meuthais l&agrave;-l'tou m&eacute;-m&egrave;me j'chant'tais p't &ecirc;t' eune aut' chanson!<br/>
<br/>
Chaque ann&eacute;e qu&eacute; j'veins en J&egrave;rri nou m&eacute; d'mande si j'vai du changement d&eacute; l'ann&eacute;e d&eacute; d'vant. Eh bein oui, sans doute, j'en vais. Pus d'ma&icirc;sons, pus d'motos, pus d't&icirc;ntamarre par les c'm&icirc;ns et pus d'causes d&eacute;vant la Cour, pr&icirc;ncipalement pour cause d&eacute; trop d'vitese en moto. V'la tchi m'fait penser qu&eacute; quand ch'est affaithe d&eacute; vitesse seulement et sans tchestchion d'aut' d&eacute;lit, qu'l'&ecirc;tablyissement d'eune office o&ugrave;'est qu'les coupabl'yes pouorraient aller payi eune amende sans aller en Cour sauvethait un tas d'travas au Juge. V'la tchi n'emp&ecirc;ch'chait pon eune p&egrave;rsonne d'aller d'vant l&icirc; s'ou voulait pliaidgi sa cause. I' faudrait payi &agrave; l'office volontaithement ou aller en Cour. V'la tchi sauvethait du temps au juge et &agrave; la partie payante &eacute;tout!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfdepenses.html">Tchi d&ecirc;penses!</a><p>
<li><a href="gdftempetes.html">Temp&ecirc;tes, d&ecirc;pens, cons&egrave;rv&acirc;tion</a><p>

<li><a href="pain40million.html">Forty Million Pounds</a><p>
<li><a href="painincome.html">Futile Attempts to Live Up to their Income</a><p>
<li><a href="gdfprix.html">Des prix fos!</a><p>
<li><a href="gdfanciens.html">Si l's anciens r'v&eacute;naient&nbsp;!</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="pmcost.html">The cost of living</a><p>
<li><a href="gdfdisette.html">Chi&eacute;thet&eacute; et disette vont d'ensembl'ye</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

