<HTML>

<!-- Mirrored from members.societe-jersiaise.org/geraint/jerriais/craqthie.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>La craqthie d'fouet</TITLE>
<META  name="keywords" content="JÃ¨rriais, poetry, Channel Islands">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>La craqthie d'fouet</h2></font><p></CENTER>
<CENTER><TABLE><TR><TD>
Dans la gazette nous v&eacute; souvent<br>
Des pliaintes sus toutes sortes d'sujets<br>
Nou peut l's'y li&egrave;the - ch'est par le chent -<br>
Jamais certains n'sont satisfaits.<br>
Mais chein qui m'a l'pus amus&eacute;<br>
Ch'est vot' plainte sus la craqthie d'fouet.<p>

Ou z'en avez entouor le pain<br>
Comme les fermi&egrave;rs le font d'nos jours.<br>
Et pis lus beurre ne vaut pus rein<br>
S'il est mins dans des fielles d&eacute; chour.<br>
Mais chein qui m'a l'pus amus&eacute;<br>
Ch'est vot' compliainte: la craqthie d'fouet.<p>

Une aut' fais ch'est l&eacute; destructeur<br>
Qui vos a fait oquothe angl'yi;<br>
Ou trouvez qu'ch'est un grand malheur<br>
Que nous l'aie jamais &ecirc;tabl'yi<br>
Mais j'ai tai m&ecirc;me pus amus&eacute;<br>
D'vos vaie plieuther d'la craqthie d'fouet.<p>

Aut'fais, ch'est l'lait qu'ou z'attatchiz,<br>
Ou trouvez qu'i n'est pon cr&eacute;meux<br>
Et qu'quand nou z'y met trop d'ieau d'plyie<br>
Ch'la n'l'amende pon, - et ch'est bein seux<br>
Mais ch'l&agrave; n'ma pon tant amus&eacute;<br>
Comme vot' pliainte sus la craqthie d'fouet.<p>

Oui, touos les jours ou vos pliaigniz,<br>
Qu'ch&eacute; s'sait &agrave; tort ou &agrave; raison,<br>
Gou&acirc;no, Milice, Chaleur ou Pl'yie<br>
Sus tout sujet, sus toute tchestchon,<br>
Mais jamais j'eunne fus amus&eacute;<br>
Comme quand ou vos plaign&icirc;tes du fouet.<p>

Mais tch'est qu'nou f'tha don &agrave; l'avnin<br>
Si votre &acirc;ne n&eacute; veurt pon marchi?<br>
Car, sans un fouet, j'vos l'dit m'n'amin,<br>
Y'a bein es ch'vaux qui n'valent pon chi!<br>
Certain'ment, j&eacute; s'sais amus&eacute;<br>
D'vos vais les cachi sans un fouet!<p>

Pour faithe sa qu&eacute;dolle avanchi,<br>
N'faudra pus rest&eacute; dans l'tch&eacute;thiot,<br>
Faudra d'vall&eacute;, marchi d'vant l'yi,<br>
Et la tra&icirc;ner par le brido!<br>
Et nou n'en s'sa pon amus&eacute; -<br>
Comme quand nou fait cratchi san fouet.<p>
&nbsp;<p>
<I><a href="ejluce.html">Elie</a></I><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="lettres.html">Les lettres dans les g&acirc;zettes</a><p>
<li><a href="gdfcrititchi.html">Ch'est a&icirc;si d'crititchi</a><p>
<li><a href="contents.html">Yien a qui n'sont jamais contents d'lus sort.</a><p>
<li><a href="grounn.html">L&eacute; Grounneux</a><p>
<li><A HREF="grouneux.html">L'Grouneux</A><p>
<li><a href="renfrouangniy.html">Le Renfrouangniy</a><p>
<li><a href="ouvrier.html">La Pliainte de l'ouvrier de la Ville Et l'vier Querpentiy</a><p>
<li><a href="grocer.html">Les pliaintes du commercant, et l'vier Grocer</a><p>

<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
<li><a href="chougj.html">Ch'est chou! et la b&ecirc;te n&eacute; bouoge, ma f&eacute;!</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/craqthie.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
