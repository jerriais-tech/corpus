<HTML>
<HEAD>
<TITLE>Le Coucou</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Le Coucou</h2></font></center><p><br>
<CENTER><TABLE><TR><TD>
I' n'y'a pas d'doute qu'ous avez ou&iuml; <br>
Ch't oua&icirc;s&eacute; qui fait tr&eacute;jous l'm&ecirc;me brit, <br>
Car ch'est de li qu' nou ouait le cri :<br>
Coucou ! Coucou!<br>
<br>
Nou n'peut jamais trouver san nid:<br>
Ch'n'est pas parc' qu'il est bein muchi<br>
Dans un foss&eacute; ou tchique c&ocirc;ti&#173; -<br>
L'coucou, Coucou.<br>
<br>
Chut oua&icirc;s&eacute; est hardi pi&egrave;rcheux, <br>
I' fait un nid servi &agrave; deux, <br>
Et d'm&ecirc;les ou d'grives i' n'a pas d'peux -<br>
Chu coucou, Coucou.<br>
<br>
I' pond sen oeu sans embarras,<br>
Et pour li ch'est fini, h&eacute;las !<br>
Car i' s'envole et ne r'veint pas&#173; -<br>
L'coucou, Coucou.<br>
<br>
L'oua&icirc;s&eacute; &agrave; tchi l'nid appartcheint <br>
Accepte chut oeu comme si ch'tait l'sien, <br>
S'acliuqe dessus, et tout est bein.<br>
Coucou! Coucou!<br>
<br>
Deux s'maines pus tard la cruque se casse,<br>
Ne v'chin la t&ecirc;te qui dehors passe,<br>
Et pis les ailes, et toute la masse<br>
Du coucou, Coucou.<br>
<br>
Le p'tit a tr&eacute;jous l'bec ouvert<br>
Pour carpeleuse ou autchun ver<br>
Qui pour raide bouonne nouorrituthe sert<br>
Au coucou, Coucou.<br>
<br>
Gourmand qu'il est, i' n'erfuse rein ;<br>
N'y'a pas d'dangi qu'i' cr&egrave;ve de faim,<br>
Et certainement i' s'd&eacute;hale bein&#173; -<br>
L'coucou, Coucou.<br>
<br>
Des aut' p&eacute;tchiots il est l'pus fort,<br>
Et l'sc&eacute;l&eacute;rat, &agrave; tigue de corps,<br>
Tchique jour pus tard les flianque d&eacute;hors&#173; -<br>
Coucou ! Coucou<br>
<br>
Un bieau matin, au bord du nid,<br>
Iun aupr&egrave;s l'autre l'coucou met l'pid<br>
Et d'l&agrave; s'envole pour faithe san brit&#173; -<br>
Coucou! Coucou!<br>
<br>
Quand veint le s'tembre i' croua&icirc;se la m&eacute;<br>
Et va en France passer l'hiv&eacute; ;<br>
I' n'nos aime pas quand i' fait fraid,<br>
L'coucou, Coucou.<br>
<br>
Mais faut s'attendre, l'ann&eacute;e tchi veint,<br>
A ou&iuml; le cri, de pr&egrave;s et d'yain,<br>
D&eacute; ch't ouais&eacute; que j'connaissons bein&#173;<br>
L'coucou, Coucou.<br>
<br>
&nbsp;<p>
<i><a href="pwluce.html">P. W. Luce</a><br>
Vancouver, Le <a href="cannada.html">Canada</a> - mai, 1957<p></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="maiscouc.html">Les Mais du Coucou</a><p>
<li><a href="notreammin.html">Notre Ammin</a><p>
<li><a href="incert.html">Triste incertitude</a><p>
<li><a href="ouaise.html">L's ouaisieaux en J&egrave;rriais</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
