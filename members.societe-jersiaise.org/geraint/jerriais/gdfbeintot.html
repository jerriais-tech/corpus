<HTML>
<HEAD>
<TITLE>J'vouos v&egrave;rrai beint&ocirc;t!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J'vouos v&egrave;rrai beint&ocirc;t!</h2></font></center><p>
<img src="painjerriais.jpg" width="300" align="right" alt="" title="" />

<i><font size="-1"> Trenton<br/>
 Michigan<br/>
 USA<br/>
<br/>
 Le 27 d&eacute; mai 1978<br/></font></i>
<br/>

 Moussieu l'R&eacute;dacteu,<br/>

<br/>
 Auve l&eacute; prix d'siex ch'l&icirc;ns pour un pain annonc&eacute; dans la g&acirc;zette du six d'avri, ch'est eune raide bouanne chose qu&eacute; les pains d'&agrave; ch't heu n'sont pon d'la gr&ocirc;sseu des cheins qu'nouos grand' m&eacute;thes fou&acirc;ngnaient l'temps pass&eacute; car i' cou&ocirc;t'taient eune petit forteune &agrave; chu prix-l&agrave;. Les jannes d'&agrave; ch't heu ouvrithaient l's i&egrave;rs s'il' en viyaient d'm&ecirc;me. Les grand'm&eacute;thes les prannaient &agrave; la braichie pour en coper eune tranche. J'en mang'geais bein eune tranche couv&egrave;rte d'eune couoche de bouan beurre d&egrave; couleur d'or, comme nou s'en r&eacute;galait dans l'temps. Chu pain-l&agrave; 'tait f&egrave;rme et solide et avait du gout. I' n'tait pon comme l&eacute; failli mo pain d'acat d'nouos jours souvent cop&eacute; en finnes tranches &agrave; la machnine quand nou l'acate.<br/>

<br/>
 Ch'est bein seux qu' les mousses n&eacute; peuvent pon adguchi lus dents sus la cr&ocirc;te, et les anciens l'&eacute;thaient c&egrave;rtainement appel&eacute; du pain &agrave; pouoch&icirc;ns.<br/>

<br/>
 En p&acirc;lant d'pain v'l&agrave; tchi m'ram&eacute;mouaithe tchiques ditons o&ugrave;'est tch'il est mentionn&eacute;. Par exempl'ye, pour &egrave;rm&egrave;rtchi tch'i' faut du temps et d'la p&acirc;cienche pour tchilyi des pais d'camp, nou dit: Ch'est un long pain! Pour donner eune id&eacute;e d'la quantit&eacute; d'mangi tch'i' faut pour nou&ocirc;rri eune fanmil'ye, nou dit: Siez Ph'lippe, tch'e&ucirc;drent eune fanmil'ye de 21, il' avaient tr&eacute;jous l'pain au fou! Quand eune p&egrave;rsonne s&eacute; trompe en d'visant nou dit: Ou dit pain quand ch'est g&acirc;che! Pour dithe qu&eacute; tchiquechose n&eacute; cou&ocirc;te rein ou n'a pon d'valeu, nou dit V'l&agrave; tchi n'mange pon d'pain!<br/>

<br/>
 D'eune p&egrave;rsonne enjou&eacute;e ou enjouard&eacute;e, nou dit: Ou n'est pon itelle d&eacute; pain s&eacute;! D'un homme tch'est pi&egrave;rcheux d'natuthe et tch'a d'la peine &agrave; g&acirc;gni sa vie, nou dit I' mange le pain d'oua&icirc;sivet&eacute;!<br/>

<br/>
 Ch'est &icirc;nt&eacute;r&ecirc;ssant qu&eacute; chein qu' j'appelons du pain p&egrave;rdu en J&egrave;rri est appel&eacute; du pain r&ocirc;ti Fran&ccedil;ais (French toast) ich&icirc;n en Am&eacute;thique. La r'chette est d&ecirc;taillie dans l'fanmeux <a href="dictionnaithe.html">Dictionnaithe J&egrave;rriais-Fran&ccedil;ais</a> du Docteu <a href="lemaistre.html">Frank Le Maistre</a>OBE, et ou vaut la peine d&eacute; r'corder ich&icirc;n car oulle est exactement la meme comme l&eacute; French toast d'Am&eacute;thique et v'l&agrave; tchi m'fait penser qu&eacute; v'l&agrave; tchi fut p't-&ecirc;t &icirc;ntroduit ich&icirc;n par des J&egrave;rriais.<br/>

<br/>
<b> La r'chette</b> <br/>

<br/>
 
 D'battre d's oeufs dans eune bolle, coper des tranches d&eacute; pain et les tremper dans l's oeufs battus, pis fricachi dans du beurre.<br/>
<br/>

 J'n'ai pon veu grand' chose d&eacute; nouv&eacute; en arrivant en J&egrave;rri ches dreines ann&eacute;es, mais y'a du nouv&eacute; &agrave; vaie chute fais. Sus san portrait dans la g&acirc;zette, la belle grand' crouaix dans Charing Cross patha&icirc;t bien pus haut qu&eacute; j&eacute; n'm'attendais d'vaie. J'tais content d'vaie qu&eacute; san b&acirc;pt&ecirc;me fut l'sujet d'un service &agrave; l'&Eacute;glyise P&acirc;roua&icirc;ssiale, et y'a un bieau portrait d'la procession dans l'bel d&eacute; l'&eacute;glyise dans la g&acirc;zette.<br/>
<br/>
<br/>
 En arrivent &agrave; l'a&eacute;roport j'v&egrave;rrai l&eacute; nouvel abri pour les p&acirc;ssagi&egrave;rs tchi viagent par avion. J'm'attendais d'vaie un abri comme en Am&eacute;thique o&ugrave;'est qu&eacute; l'pilote manoeuvre s&eacute;n avion d&eacute; manni&eacute;the qu&eacute; la porte d&eacute; l'avion s&eacute; cramponne &agrave; la porte d&eacute; l'abri m&ecirc;me, et qu&eacute; l'p&acirc;ssagi d&ecirc;hale d&eacute; l'avion directement dans l'abri et l'a&eacute;roport. J'criyais qu&eacute; ch'tait p't-&ecirc;t' chutte manoeuvre-l&agrave; tch'avait emp&ecirc;chi c&egrave;rtaines compangnies d'avions d&eacute; s'associer au projet. Mais d'apr&egrave;s l'portrait dans la g&acirc;zette i' faut acouo d'scendre d&eacute; l'avion &agrave; l'&icirc;njuthe du temps et marchi deux s'trais pas d'vant y'entrer.<br/>
<br/>
<br/>
 Eune aut' nouvieaut&eacute; &agrave; vaie es'sa les b&acirc;tisses de la Cour et d's &Ecirc;tats dans L'<a href="viermarchi.html">Vi&egrave;r Marchi</a> auve lus neuves c&acirc;saques ou j'd&eacute;v'thais p't-&ecirc;t dithe tch'il ont p&egrave;rdu lus c&acirc;saques et tch'i' patha&icirc;ssaient comme des belles tout nues &agrave; ch't heu! Et y'a-t-i' eune neuve h&ocirc;louoge dans l'cliochi d'l'&eacute;glyise? Dans san portrait dans la g&acirc;zette j'vai un &ecirc;cha&ucirc;faud tchi m&egrave;ne &agrave; l' h&ocirc;louoge mais i' s'pou&ocirc;rrait qu' ch'est pour laver la fache!<br/>
<br/>
<br/>
 L'aut' nouvieaut&eacute; tchi m'&icirc;nt&eacute;r&ecirc;sse est les travaux &agrave; <a href="hougue_bie.html">La Hougue Bie</a>. Enf&icirc;n, j'v&egrave;rrai tout chenna d'vant longtemps et chein qu&eacute; j'voudrais vaie p&ucirc;t&ocirc;t qu'des nouvieaut&eacute;s est la f&icirc;n du vandalisme tchi patha&icirc;t vengi la vie en J&egrave;rri d'pis longtemps. Quand nou vait qu&eacute; des pou&ocirc;rres annimaux, des j'vaux et d's &acirc;nes ont 't&eacute; d&eacute;lib&eacute;th&ecirc;ment vilann&eacute;s par des malfaiteurs, la pou&ocirc;rre &acirc;ne en point d'en mouothi, il est temps d's'en d'menter s&eacute;thieusement. Et y'a l'vandalisme tchi d&ecirc;truit la propri&ecirc;t&eacute; d'autrui.<br/>
<br/>
<br/>
 J'li&eacute;sais l'aut'jour qu&eacute; L'Conseil Municipal d&egrave; la ville de Chicago ich&icirc;n en Am&eacute;thique &agrave; p&acirc;ss&eacute; eune ordonnance pour faithe les pathents payi pour les d'g&acirc;ts d'lus &ecirc;fants tchi sont coupabl'yes d&eacute; vandalisme, et qu&eacute; v'l&agrave; tch'en a emp&ecirc;chi un tas d'pis la p&acirc;ss&acirc;tion d'l'ordonnance. Y'a longtemps qu&eacute; j'ai r'qu&eacute;mand&eacute; qu nou faiche la m&ecirc;me chose en J&egrave;rri, et j'sis bein content d'vaie qu&eacute; j&eacute; n'sis pon tout seu d'ma sorte!<br/>
<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="pain.html">L&eacute; pain</A><p>
<li><a href="boulanguthie.html">En d'vant d'l'&acirc;tre</a><p>
<li><a href="baal.html">Baal</a><p>
<li><a href="lebrun.html">L&eacute; Brun est l'Bou&ocirc;n Comm&egrave;rce J&egrave;rriais</a><p>
<li><a href="boulandghiers.html">Les Ma&icirc;tres Bouland'ghi&euml;rs de Jerri</a><p>
<li><a href="gdftempsp.html">L'temps pass&eacute;...</a><p>
<li><a href="annonces.html">Tchiques annonces d&eacute; 1913</a><p>
<li><a href="sannouiches.html">Des Beurr&eacute;es et des Sannouiches</a><p>
<li><a href="podindpain.html">Du Pod&icirc;n d'Pain</a><p>
<li><a href="painperdu.html">Du pain p&egrave;rdu</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

