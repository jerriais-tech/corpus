<HTML>

<!-- Mirrored from members.societe-jersiaise.org/geraint/jerriais/gdftchipays.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
<HEAD>
<TITLE>Tchi pays!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchi pays!</h2></font></center><p>
<font size="-1">Fort Lauderdale, Florida,<br/>
U.S.A.<br/>
L&eacute; 27 d&eacute; d&eacute;zembre, 1975.<br/></font>
<br/>
Moussieu l'R&eacute;dacteu,<br/>
<br/>
Eh bein, n&eacute; v'la l'jour d&eacute; Nou&eacute; p&acirc;ss&eacute;. <a href="noue/gdfnoue3.html">Papa Nou&eacute;</a> r'est en c'm&icirc;n pour sa d'meuthe au P&ocirc;le Nord, o&ugrave;'est tch'i' s'en va &ecirc;t' bein embarrass&eacute; &agrave; fabritchi des jouets pour l&eacute; Nou&eacute; d'l'ann&eacute;e tchi veint. S'i' d'meuthait en Floride j&eacute; s'sais bein content d'l&icirc; bailli un coup d'main, mais j'n'ai pus l'ambition d'p&acirc;sser man temps o&ugrave;'est tch'i' fait eune fraid n&eacute;the. Pourtant, quand j'tais janne v'la tchi n'm&eacute; g&ecirc;nait pon. La preuve en est qu'eune fais j'eus l's ouothelles g'l&eacute;e &agrave; <a href="gdfottawa.html">Ottawa</a>, au Cannada, en marchant d'siez-nous &agrave; l'office. Ch'tait eune matinn&eacute;e qu'la temp&eacute;thatuthe 'tait 40 degr&eacute;s Fahrenheit en d'ssous d'z&eacute;ro, et j&eacute; n'm'&eacute;tais &agrave; peine ap&egrave;rchu d'la fraid en marchant. Sans doute, nou s'habillait pour, et nou v'nait au point d'apprandre un mio d'avis et d&eacute; s'prot&eacute;gi l's ouothelles et l'but du nez.<br/>
<br/>
<img src="cannada.gif" width="71" height="50" alt="Cannada" title="" align="right" />
Mais les pouorres mousses tchi s'en allaient d'J&egrave;rri &agrave; La C&ocirc;te en tchittant l'&ecirc;cole &agrave; l'&acirc;ge d&eacute; 13 ou 14 ans d'vaient souffri d'la fraid l&agrave;-bas dans l'hiv&eacute;. V'la tchi m'fait penser qu'eune fais, en compangnie d'man fr&eacute;the Fra&icirc;nque et d'nouos couoth&icirc;ns 'Dalpheusse et L&icirc;sab&eacute; d'Aubert, d&eacute; La Baie d'<a href="st_brelade.html">St. Br&eacute;lade</a>, j'cachis en moto l'tou d'La C&ocirc;te d&eacute; Gasp&eacute; dans l'mais d'avri y'a eune dgiexaine d'ann&eacute;es ou pus. J'allais lus montrer touos les noms J&egrave;rriais sus les tombieaux dans l'ch&icirc;nm'tchi&eacute;the d&eacute; Malbaie o&ugrave;'est qu'mes vi&egrave;rs anm&icirc;ns John et Alice Le Co et lus fis Morris sont au r'pos &ecirc;t&egrave;rnel. Arr&icirc;v&eacute;s-l&agrave;, j'trouv&icirc;nmes qu&eacute; la n&eacute; 'tait &agrave; hauteu d'touos les tombieaux. Pas mouoyen d'vaie un seul nom! Tout ch'qu&eacute; l'couoth&icirc;n d'Aubert pouvait dithe 'tait: &quot;Tchi b.... d'pays!&quot; L&eacute; fait qu&eacute; qu&acirc;si touos les jannes J&egrave;rriais y survivaient a fraid d'hiv&eacute; et la duthe vie est preuve tch'il 'taient solides et couothageux.<br/>
<br/>
Ich&icirc;n, en <a href="gdffloride.html">Floride</a>, ch'est l'bieau sol&eacute;. Touos l's Am&eacute;thitchains tchi peuvent y'affa&ucirc;rder veinnent y p&acirc;sser eune parti d'l'hiv&eacute;. Chu Nou&eacute;, un tas d'gens ont 't&eacute; oblyigis d'rester siez ieux dans l'nord car eune forte temp&ecirc;te a am'n&eacute; eune &ecirc;paisse couoche d&eacute; n&eacute; sus les routes. D'habitude, quand ch'la s'arrive les gens veinnent par <a href="gdfavion.html">avion</a>, mais nouos deux pus grandes l&icirc;ngnes des airs ont 't&eacute; emp&ecirc;chis d'faithe s&egrave;rvi lus avions viyant qu'lus empliy&eacute;s 'taient en gr&egrave;ve. Les chefs des s&#375;ndicats des travailleurs, ich&icirc;n comme en Angli&eacute;t&egrave;rre, choua&icirc;ssissent l&eacute; temps l'pus &icirc;nc'modant au publyi pour d&ecirc;cliather la gr&egrave;ve, et quand v'la tch'arrive dans les temps d'<a href="noue/index.html">Nou&eacute;</a> et qu'un tas d'gens ont r&ecirc;s&egrave;rv&eacute; lus pliaiches en avion, p't-&ecirc;t' tchiques s&eacute;maines &agrave; l'avanche, i' sont au m's'esp&eacute; quand il' arrivent &agrave; l'a&eacute;roport et s'trouvent sans esp&eacute;thance d&eacute; transport viyant qu&eacute; l's aut' l&icirc;ngnes d'avions sont d&ecirc;j&agrave; ch&egrave;rgies. I' faut don s'en r'aller siez ieux. Sans doute, i' sont rembours&eacute;s, mais ch'est bein n&acirc;vrant.<br/>
<br/>
Enf&icirc;n, la vie est faite d'avantages et d&eacute; d'savantages, et si nou-s-a la chance d&eacute; joui d&eacute; pus d'avantages qu&eacute; l'contraithe, ch'est &agrave; bein pr&egrave;s tout ch'qu&eacute; nou peut s'attendre dans chutte vie, et j'sis bein r'conna&icirc;ssant, p&egrave;rsonnellement, d'pouver dithe qu&eacute; tel a 't&eacute; l'cas pour m&eacute;.<br/>
<br/>
J'vai dans la g&acirc;zette qu'i' y'a eune &ecirc;lection pour l'office d&eacute; Jur&eacute;-Justicier d'La <a href="assembliee/cour.html">Cour Rouoyale</a>. J'ai tr&eacute;jous r'grett&eacute; qu&eacute; les sou&ocirc;-d&icirc;sant r&eacute;formateurs annul&icirc;drent la louai tchi p&egrave;rmettait touos l's &ecirc;lecteurs d&eacute; l'&Icirc;le d'&ecirc;lithe les Juges d&eacute; La Cour Rouoyale. Ch'tait un grand privil&egrave;ge pour l'&ecirc;lecteur et un grand honneu pour l&eacute; Juge d'&ecirc;t' &ecirc;lus par les &ecirc;lecteurs d&eacute; toute l'&Icirc;le.<br/>
<br/>
J'ai h&acirc;te d&eacute; vaie l'r&ecirc;sultat d's <a href="votevoc.html">&ecirc;lections</a> pour S&eacute;nateurs et D&eacute;put&eacute;s tch'ont ieu lieu, mais &agrave; mains qu'j'aie la chance d'&egrave;rch&eacute;ver eune lettre m&eacute; donnant l'&icirc;nform&acirc;tion, i' faut qu'j'attenge un mais pour l'arriv&eacute;e d'la g&acirc;zette tchi s'en va l'annoncer. J'ai r'gret d'vaie qu'deux d'mes bouans anm&icirc;ns, l&eacute; D&eacute;put&eacute; de Veulle et l'D&eacute;put&eacute; Mlle. Enid Le Feuvre, n&eacute; s'sont pus assis dans la Chambre d&eacute; 1976. L's anciens d'l'&Icirc;le s'en vont mantchi lus championne, et i' s'en va faller un homme d&eacute; couothage, large &ecirc;paule, du paids dans ses manches et tchi n'est pon court d&eacute; p&eacute;, pour rempliaichi l'Sieur de Veulle comme pr&eacute;sident du &quot;IDC&quot; - eune t&acirc;che &icirc;ngrate et difficile si janmais y'en a ieu ieune!<br/>
<br/>
<i><a href="lefeuvre.html">George d'La Forge</a><br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfrobins.html">Les runs des Rob&icirc;ns</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
<li><a href="gdfcote3.html">Les J&egrave;rriais &agrave; La C&ocirc;te</a><p>
<li><a href="cannada1977.html">Portraits du Cannada</a><p>
<li><a href="cannada1911.html">Nuous Jersiais au Canada</a><p>
<li><a href="painnone.html">How Laiz&eacute; Would Have None Of It</a><p>
<li><a href="gdfheutheuse.html">He&ucirc;theuse rencontre</a><p>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="cannada.html">Les Prov&icirc;nces du Cannada</a><p>
<li><a href="totemes.html">Les M&acirc;ts d'T&ocirc;t&egrave;mes</a><p>
<li><a href="gdfottawa.html">Ottawa - la belle capitale du Cannada!</a><p>
<li><a href="gdfottawa2.html">Ottawa</a><p>
<li><a href="gdfottawa3.html">Ottawa</a><p>
<li><a href="gdfottawa4.html">Ottawa</a><p>
<li><a href="gdfcannada.html">Au Cannada</a><p>
<li><a href="gdfdispose.html">L'homme propose, mais Dgieu dispose</a><p>
<li><a href="gdfcaud.html">I' fait caud, ich&icirc;n!</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdftchipays.html by HTTrack Website Copier/3.x [XR&CO'2014], Tue, 15 Jul 2025 14:00:17 GMT -->
</HTML>

