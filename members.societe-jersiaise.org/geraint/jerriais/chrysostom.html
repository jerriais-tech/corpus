<HTML>
<HEAD>
<TITLE>L&eacute; S&egrave;rmon d'P&acirc;ques d&eacute; Saint Jean Chrysostome</TITLE>
<META  name="keywords" content="JÃ¨rriais, language, langue, Easter homily of Saint John Chrysostom, religion, Christianity">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L&eacute; S&egrave;rmon d'P&acirc;ques d&eacute; Saint Jean Chrysostome</h2></font></center><p>

&nbsp;<p>
Si autchun est pieux et aime l&eacute; Bouan Dgieu,<br>
Qu'i ch&acirc;re chutte belle f&ecirc;te leunmineuse!<br>
Si autchun est un louoyal s&egrave;rveux,<br>
Qu'i veinge s&eacute; r&ecirc;jouissant dans la jouaie du Seigneur!<br>
Si autchun est l&acirc;ss&eacute; d'ses jeun&eacute;es,<br>
Qu'il &egrave;rch&eacute;ve achteu sa r'compense!<br>
Si autchun trav&acirc;le d'pis la preunmi&eacute;the heuthe,<br>
Qu'il &egrave;rch&eacute;ve chein qu'il a m&eacute;thit&eacute;!<br>
Si autchun v&icirc;nt &agrave; la traisi&egrave;me heuthe,<br>
Qu'i' f&ecirc;te auve jouaie!<br>
Si autchun arrivit &agrave; la si&ecirc;xi&egrave;me heuthe,<br>
Qu'i' n'ait pon d'doute, i' n'p&egrave;rdra rein du tout!<br>
Si autchun s'&egrave;rt&egrave;rgit jusqu'&agrave; la neuvi&egrave;me heuthe,<br>
Qu'i' s'appra&icirc;che, qu'i' n'h&eacute;site pon!<br>
Si autchun n'arrivit qu'&agrave; la onzi&egrave;me heuthe,<br>
Qu'i' n'ait pon d'peux, viyant qu'il est tardi!<br>
Car l&eacute; Ma&icirc;t' est g&eacute;n&eacute;theux et &egrave;rchait l&eacute; d&egrave;rnyi d'la m&ecirc;me manni&eacute;the qu'l&eacute; preunmyi:<br>
I donne du r'pos au chein tchi veint &agrave; la onzi&egrave;me heuthe, et au chein tchi trav&acirc;le d'pis la preunmi&eacute;the heuthe &eacute;tout.<br>
Au d&egrave;rnyi, I mouontre Sa m&egrave;rci, et I souongne l&eacute; preunmyi;<br>
&Agrave; chennech&icirc;n, I donne, et &agrave; chenna, I mouontre Sa gentillesse;<br>
Il accepte l&eacute; travas et atchieille l'&icirc;ntention;<br>
Il honore l'action et I louange l'offre.<br>
Ainch&icirc;n, entrez, tout l'monde, dans la jouaie du Seigneur, l&eacute; preunmyi et l'd&egrave;rnyi ensembl'ye,<br>
&Egrave;rch&eacute;vez vot' prix!<br>
Vous, les riches, et vous, les pauvres, dansez l's iuns auve l's aut's!<br>
Vous, les sobres, et vous, les g&acirc;zouoilleurs, louangiz chu jour!<br>
Vous tchi je&ucirc;nez et vous tchi n'je&ucirc;nez pon, s&eacute;yiz heutheurs aniet!<br>
La tabl'ye est ch&egrave;rgie; fa&icirc;tes un bouan fricot!<br>
L&eacute; vieau est gras; qu'p&egrave;rsonne n&eacute; s'en &acirc;ge affanm&eacute;!<br>
Qu'tous ch&acirc;rent l&eacute; bantchet d'la fouai;<br>
Qu'tous lus r&ecirc;jou&icirc;ssent d'la richesse d'la bou&ocirc;nte d&eacute; Dgieu;<br>
Qu'p&egrave;rsonne n&eacute; lamente sa pou&ocirc;rret&eacute;, car l&eacute; Rouoyaume s'est mouontr&eacute; pouor tous;<br>
Qu'p&egrave;rsonne n&eacute; plieuthe pouor ses p&eacute;ch&eacute;s, car la leunmi&eacute;the du pardon s'est &ecirc;l'v&eacute;e d'la tombe;<br>
Qu'p&egrave;rsonne n'ait d'peux d'la Mort, car la mort du Seigneur nos a lib&eacute;th&eacute;s;<br>
L&eacute; chein tchi fut happ&eacute; par la Mort, contch&eacute;thit la Mort;<br>
L&eacute; chein tchi d'cendit dans la Mort, d&ecirc;truisit l'Enf&eacute;.<br>
L'Enf&eacute; fut m&acirc;rri quand i' gou&ocirc;tait Sa chai.<br>
Esaie vit chennech&icirc;n et i' s'&ecirc;criyit:<br>
L'Enf&eacute; fut m&acirc;rri quand i' T'rencontrit fache &agrave; fache l&agrave;-bas<br>
I fut m&acirc;rri car i fut achou&ecirc;mi,<br>
I fut m&acirc;rri car i fut motchi,<br>
I fut m&acirc;rri car i fut tu&eacute;,<br>
I fut m&acirc;rri car i fut env'y&eacute; bas,<br>
I fut m&acirc;rri car i fut encha&icirc;n&eacute;;<br>
I r'chut un corps et rencontrit l'Bouan Dgieu;<br>
I r'chut la t&egrave;rre et rencontrit l&eacute; ciel fache &agrave; fache;<br>
I r'chut chein tch'i' viyait et tchit d&eacute; chein tch'i' n'viyait pon.<br>
Oh Mort, o&ugrave;'est qu'est ta pitcheuse?<br>
Oh Enf&eacute;, o&ugrave;'est qu'est ta victouaithe?<br>
Christ est &ecirc;l'v&eacute;, et tu'es env'y&eacute; bas!<br>
Christ est &ecirc;l'v&eacute;, et les dgi&acirc;bl'yes ont tch&eacute;e!<br>
Christ est &ecirc;l'v&eacute;, et l's anges lus r&ecirc;jouissent!<br>
Christ est &ecirc;l'v&eacute;, et la vie est lib&eacute;th&eacute;e!<br>
Christ est &ecirc;l'v&eacute;, et p&egrave;rsonne n'est morte dans la tombe!<br>
Car Christ est &ecirc;l'v&eacute; d'la mort et est d&eacute;v'nu les preunmi&egrave;rs frits des cheins tchi lus sont endormis.<br>
Qu'la glouaithe et l'pouv&eacute; saient &agrave; Li jusqu'&egrave;s &acirc;ges des &acirc;ges.<p>

Amen<br>


<p>&nbsp;</p>
<FONT SIZE=2>
<ul>
<li><a href="paques.html">P&acirc;ques</a><p>

<li><a href="paques2002.html">P&acirc;ques 2002</a><p>
<li><a href="paques2.html">L&eacute; vrai message d&eacute; P&acirc;ques</a><p>

<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>

<li><a href="dayofresurrection.html">L&eacute; jour d'la r&eacute;surrection!</a><p>
<li><a href="risentoday.html">Christ not' Seigneu est sou&ocirc;l'v&eacute;: All&eacute;luia!</a><p>
<li><a href="greenhill.html">Y'a un v&egrave;rt mont bein hors la vaie</a><p>
<li><a href="pmsmainesainte.html">La S'maine Sainte</a><p>
<li><a href="paqueflieuthie.html">La P&acirc;que Flieuthie</a><p>
<li><a href="oeufs.html">L's Oeufs</a><p>
</ul>
<p>&nbsp;</p>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
