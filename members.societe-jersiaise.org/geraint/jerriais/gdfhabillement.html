<HTML>
<HEAD>
<TITLE>L'Habillement Des Femmes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Habillement Des Femmes</h2></font></center><p>

<a href="costumeels1.jpg"><img src="costumeels1.jpg" height="350" align="right" alt="L&eacute; costeunme traditionnel: Eileen Le Sueur" title="" border="0" /></a>
Dans les bouons vi&egrave;rs temps eune femme s'habilyait comme eune femme. Des bouons fort souliers en tchui auve des talons respectabl'yes et solides, et des cauches d&eacute; laine sus les pids. L'v&ecirc;tement d&eacute; d'sous &agrave; femme, d&eacute; tchi qu'nou n'mentionne pon l'nom mais tch'a rempliaichi l'drap&eacute; qu'nou met &egrave;s &ecirc;fants, est si p'tit qu'nou peut qu&acirc;si l'patchi p'tit assez pour l&eacute; mett' dans la pouchette d&eacute; veste! <p>

La ra&icirc;son qu'j&eacute; l'sai bein ouaithe que je n'sais pon mathi&eacute;, est qu'nou-s-en vait tant sus la l&icirc;ngne les jours d&eacute; lavage! L'temps p&acirc;ss&eacute;, il 'taient faites d&eacute; bouon fort coton et d'valaient jusqu'au genou ou en d'souos et avaient d'la dentelle ou du brodage au bas! Les cotillons - les femmes en mettaient l'temps p&acirc;ss&eacute; - et les robes tra&icirc;naient q&acirc;si &agrave; t&egrave;rre, et tchiquefais les cotillons avaient eune belle p&eacute;tite dentelles au bas &eacute;tout. Quand eune femme prannait eune pouangnie d' robe et d'cotillons au c&ocirc;t&eacute;, a bein pr&egrave;s &agrave; hauteu du genou, pour les l'ver jusqu'au d'sus d'la g'ville du pid pour l's emp&ecirc;chi d'tra&icirc;ner sus l'trottouaithe ou dans la route ou dans l'pit&eacute; quand i' tchiyait d'la plyie, nou viyait d'la dentelle et du brodage. Man bouanhomme! V'l&agrave; tchi fa&icirc;sait un homme fr&eacute;mi! Et quand eune femme l'vait robe et cotillons qu&acirc;si jusqu'au g'nou pour monter dans la vainne ou dans l'qu&egrave;rre, nou viyait tant d'dentelle qu&eacute; ch'tait assez pour faithe un homme s'&ecirc;vanni, sans p&acirc;ler d'fr&eacute;mi, car nou peut dithe qu&eacute; d'vant la mathier tout ch'qu'un homme viyait d'sa janne fille tchi n'tait pon couv&egrave;rt d'habits ou d'dentelle dans chu temps-l&agrave;, 'tait sa fache et ses mains! A'ch'teu!!!! Nou vait tant d'gambes et d'genouors et d'dg&eacute;thets qu'nou n'y prend pas d'avis. <p>

Dans chu temps-l&agrave;, les femmes mettaient des cors, lachis raides en dri&eacute;the, pour s&eacute; rap'tichi la t&acirc;le. Ou p&acirc;lez d&eacute; p'tites t&acirc;les! Ch'tait bein a&icirc;si pour un homme de mett' son bras l'tou d'la t&acirc;le d&eacute; sa janne fille &agrave; ch't'&ecirc;poque-l&agrave;. Et pis les femmes fou&ocirc;rraient eune baleine en d'vant et en d'dans du cor pour s&eacute; garder draites. Chutte baleine-l&agrave; 'tait pliate et &agrave; bein pres un pouce trais-quarts d&eacute; la&icirc;ze et dans les tch&icirc;nze pouces d&eacute; long. J'n&eacute; sai pon trop bein pour tchi qu&eacute; ch'tait appel&eacute; eune baleine. I 'm'sembl'ye que Papa m'd&icirc;t quand j'tais mousse, qu&eacute; les preunmi&eacute;thes faites s&egrave;rvi en J&egrave;rri 'taient des dents d'baleines rapport&eacute;es par des naviguants au large, mais y'a si longtemps d'ch'la qu'ch'est p't-&ecirc;t' tchiquechose que j'ai r&ecirc;v&eacute;!! <p>
&nbsp;<p>

<i><a href="lefeuvre.html">George d'la Forge</a></i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="femme.html">La femme</a><p>
<li><a href="gdfmode.html">&Ecirc;tes-ous &agrave; la mode?</a><p>
<li><a href="gdfhabits.html">L's Habits du temps pass&eacute;</a><p>
<li><a href="gdfemancipation.html">Emancip&acirc;tion?</a><p>
<li><a href="habvoc.html">L'habilement en J&egrave;rriais</a><p>
<li><a href="habinm.html">L'habilement en J&egrave;rriais en &icirc;nmages</a><p>
<li><a href="couotvoc.html">La cou&ocirc;tuthe</a><p>
<li><a href="costume.html">L&eacute; costeunme traditionnel d&eacute; J&egrave;rri</a><p>
<li><a href="braies.html">L&eacute; Caouain porte les braies</a><p>
<li><a href="madmode.html">Madame La Mode</a><p>
<li><a href="mode.html">La mode</a><p>
<li><a href="robemode.html">La Robe &agrave; la Mode</a><p>
<li><a href="pmoutfit.html">Merrienne and her outfit</a><p>
<li><a href="pmnewlook.html">Merrienne Buys the New Look</a><p>
<li><a href="nora_criena.html">La villaise s'crait bein brave</a><p>
<li><a href="pmbudget.html">Le Budget et l'fameux tunnel</a><p>
<li><a href="skirts.html">The Question of Shorter Skirts</a><p>
<li><a href="pm1947.html">Ph'lip and Merrienne</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdffemmes2.html">Les Femmes!</a><p>
<li><a href="gdfelections1975.html">&Ecirc;lections et appointements</a><p>
<li><a href="affole.html">Nou dit qu'il en affole &agrave; tout &acirc;ge</a><p>
<li><a href="gdfviyous.html">Viy'-ous cliai?</a><p>
<li><a href="habitsfemmes.html">Habits et... femmes</a><p>
<li><a href="habitalp.html">L'Houmme et l'habit</a><p>
<li><a href="cotiyion.html">L&eacute; Bi&acirc;nc Cotiyion</a><p>
<li><P><A HREF="cotillon.html">La Bouonne Femme et ses Cotillons</A></P>
<li><a href="patrobes.html">Les longues patouilles de robes</a><p>
<li><a href="landarmy.html">&quot;Land Army&quot;</a><p>
<li><a href="quminze.html">Ma soupl'ye qu'minze</a><p>
<li><a href="habillyi.html">Pr&ecirc;nees tr&eacute;jous bien avis comme est qu'ou vos habillyis</a><p>
<li><a href="casaque_en_tchui.html">T&eacute; et ta belle c&acirc;saque en tchui</a><p>
<li><a href="painhatclub.html">The Ladies are now members of a Hat Club</a><p>

<li><a href="bikini.html">L&eacute; bliu bikini</a><p>
<li><a href="pmbetise.html">Merrienne fait une b&ecirc;tise</a><p>
<li><a href="cahouain_stbrieuc.html">V'l&agrave; tchiques semaines que je n'vos ai pas p&acirc;l&eacute; d'Marie Hibou</a><p>
<li><a href="bannete.html">L&eacute; bann&egrave;te du temps p&acirc;ss&eacute;</a><p>
<li><a href="bonnetcollet.html">Le Bonnet &agrave; Collet</a><p>
<li><a href="bonnett.html">Les Bonnett' du temps p&acirc;ss&egrave;</a><p>
<li><a href="habq.html">Un quiz entouor l'habilement</a><p>
<li><a href="habcad.html">L'habilement - acouo un quiz</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
