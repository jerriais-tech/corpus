<HTML>

<!-- Mirrored from members.societe-jersiaise.org/geraint/jerriais/romains12.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>La lettre d'St. Paul &egrave;s Romains, Chapitre 12, v&egrave;rsets 9-21</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La lettre d'St. Paul &egrave;s Romains</h2><br>
Chapitre 12, v&egrave;rsets 9-21</font></center><p>

&nbsp;<p>

Aimez, et n'mentez pon. D&eacute;testez l'ma, et pensez tr&eacute;jous au bein.<br>
<br>
Coumme des fr&eacute;thes, aim'-ous; et consid&eacute;thez l's aut's avant vous-m&ecirc;mes.<br>
<br>
Dans vot' travas, n's&eacute;yiz pon pi&egrave;rcheurs; mais en s&egrave;rvant l'Seigneur s&eacute;yiz &acirc;pres dans l'esprit.<br>
<br>
S&eacute;yiz heutheurs dans l'esp&eacute;, p&acirc;tients dans la diffitchult&eacute;, et d&ecirc;vou&eacute;s dans la pri&eacute;the.<br>
<br>
Donnez tout chein qu'i' faut &egrave;s saints; &egrave;rch&eacute;vez l's &ecirc;trangi&egrave;rs siez vous.<br>
<br>
Offrez des b&eacute;n&eacute;dictions &egrave;s cheins tchi vos offrent des cruaut&eacute;s: offrez-lus des b&eacute;n&eacute;dictions &agrave; la pliaiche d&eacute; mal&eacute;dictions.<br>
<br>
R&ecirc;jouiss'-ous auve les cheins tchi lus r&ecirc;jouissent; plieuthez auve les cheins tchi plieuthent.<br>
<br>
S&eacute;yiz en harmonie l's iuns auve les aut's. N&eacute; criy'-ous pon trop &icirc;nmportants, mais allez siez les gens ordinnaithes sans faithe d&eacute; san tchian.<br>
<br>
N'&egrave;rdonnez pon l'ma pouor l&eacute; ma - &agrave; p&egrave;rsonne. Fa&icirc;tes tout coumme i' faut &egrave;s i&egrave;rs d&eacute; tout l'monde.<br>
<br>
Si ch'est p&ocirc;ssibl'ye, d'meuthez en paix auve tout l'monde.<br>
<br>
M's anm&icirc;ns, i' n' faut pon penser tr&eacute;jous &agrave; vos vengi; la&icirc;ssiz chenna au Bouon Dgieu quand il est m&acirc;rri contre l&eacute; ma, coumme ch'est &ecirc;crit:<br>
<br>
Ch'est &agrave; m&eacute; la peunnition et la r&ecirc;compense, dit l'Seigneur.<br>
<br>
Mais si vot' enn'm&icirc;n a faim, donnez-l&icirc; &agrave; mangi; s'il a s&eacute;, donnez-l&icirc; &agrave; baithe, car en fa&icirc;thant chennech&icirc;n ous allez pitchi eune fou&ocirc;nn&eacute;e d'tch&egrave;rbon sus sa t&ecirc;te.<br>
<br>
N&eacute; s&eacute;yiz pon vaintchus par l'ma, mais vaintchiz l'ma auve l&eacute; bein.<br>
<br>
<br>
<br/>
<center><font color="#215e21"><h3>V&egrave;rset 19</h3></font></center>
N'prannez pon d'&egrave;rvenge, mes anm&icirc;ns, mais la&icirc;ssiz du louga pouor la m&acirc;rrisson du Bou&ocirc;n Dgieu, viyant qu'ch'est &ecirc;crit: &quot;M&eacute;, j'ai &agrave; vengi; j'&egrave;rpaiethai, m&eacute;.&quot;<br/>
<br/>


<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/romains12.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
