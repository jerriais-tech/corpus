<HTML>

<!-- Mirrored from members.societe-jersiaise.org/geraint/jerriais/airangni.html by HTTrack Website Copier/3.x [XR&CO'2014], Tue, 15 Jul 2025 14:03:54 GMT -->
<HEAD>
<TITLE>LES AIRANGNIS.</TITLE>
<META  name="keywords" content="Jèrriais, poetry, arachnids, spiders, araignées, arachnidae, arachnophobia">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><font color="#215e21"><center><h2>Les Airangnis</h2></center></font></P>

<CENTER><TABLE><TR><TD>
<P>Les airangnis ch'nez pas d'qui rare,<BR>
Nou zen trouve &agrave; toutes les carres,<BR>
Niers, blianches, pilais, vlousais,<BR>
Mondoux partout l'yen a assais,<BR>
Long, court, p'tits, gros<BR>
Les m&ocirc;ques nont pas d' erpos,<BR>
Y chuche le sang d'tout,<BR>
Bourdons, v&ecirc;pres, m&ocirc;ques &agrave; mi,<BR>
Toutes &agrave; lus go&ucirc;t,<BR>
Tout lancheon, macr&eacute;;<BR>
Ah! mes pouors fr&eacute;res de m&ocirc;ques, ah! prennais m'navis,<BR>
Et n'allais pas hant&eacute; parmi les airangnis.</P>
<P>Chez de lais saloppris,<BR>
Que chez b&ecirc;tes d'Airangniz;<BR>
Et les b&ecirc;tes de chutte sorte<BR>
Une fais dans dans vot porte<BR>
M&egrave;ne la vie la pus belle<BR>
Ove leus chiquette de telle,<BR>
Quil entasse en gros clius<BR>
Q'nou peut frumer l'hue,<BR>
Et une fais dans vos creux<BR>
Y crais tout &agrave; lieux<BR>
Ah! mes pouors fr&eacute;res de m&ocirc;ques, ah! prennais m'navis,<BR>
Et n'allais pas hant&eacute; parmi les airangnis.</P>
<P>Y casse<BR>
Y ramasse<BR>
Ils entasse<BR>
Et font un tin&eacute;,<BR>
En vos fliattant la p&eacute;,<BR>
Tandis que tout l'temps,<BR>
Y s'abreuvent de vot sang,<BR>
Si ou z&ecirc;te &agrave; lus gous<BR>
Damme chest fini pour vous<BR>
Car y dise q'la qu&eacute;s fait,<BR>
En pure charitai<BR>
Pour emp&ecirc;chi vot graisse<BR>
De v'nin trop &eacute;paisse<BR>
Ah! mes pouors fr&eacute;res de m&ocirc;ques, ah! prennais m'navis,<BR>
Et n'allais pas hant&eacute; parmi les airangnis.</P>
<P>Quand Satan se fait moine<BR>
Y paque ses mitaines<BR>
Ov les griffes minse en d'dans<BR>
D'une belle pare de gants,<BR>
Et fait le grand saint<BR>
Pour vos prendre en ses mains,<BR>
Et pis y s'erpaque<BR>
Dans sa vlousaie c&acirc;saque<BR>
Qu&eacute;s faites m'est avis<BR>
De telles d'Airangnis,<BR>
Car ou sent hardi l'sens<BR>
De chez pouors innocens<BR>
Ah! mes chiers fr&egrave;res de m&ocirc;ques et prennais m'navis,<BR>
Et n'allais pas hant&eacute; parmi les airangnis.</P>


<P><i>LE BOURDON.</i></P>

</TD></TR></TABLE></CENTER>


&nbsp;<p>
&nbsp;<p>
<i>V&egrave;rsion mod&egrave;rn&icirc;s&eacute;e (3 v&egrave;rsets)</i>:
<CENTER><TABLE><TR><TD>


<center><font color="#215e21"><h2>Les Irangnies</h2></font></center><p>

Les irangnies ch'nest pas d'tchi rare,<br/>
Nou-s-en trouve &agrave; toutes les carres,<br/>
N&eacute;thes, blianches, piel&eacute;es<b>,</b> v'lous&eacute;es,<br/>
Mou&ocirc;n Doue! Partout i' y'en a assez,<br/>
Longs, courts, p'tits, gros,<br/>
Les mo&ucirc;ques n'ont pas d'&egrave;rpos,<br/>
I' chuchent l&eacute; sang d'tout,<br/>
Bourdons, v&ecirc;pres, mo&ucirc;ques &agrave; myi,<br/>
Toutes &agrave; lus go&ucirc;t,<br/>
Tout lanchon, macqu's&eacute;;<br/>
Ah! mes pou&ocirc;rres fr&eacute;thes d&eacute; mo&ucirc;ques, ah! prannez m'n avis,<br/>
Et n'allez pas hanter parmi l's irangnies!<br/>
<br/>
Ch'est d&eacute; laies salop'sies,<br/>
Qu&eacute; ches b&ecirc;tes d'irangnies;<br/>
Et les b&ecirc;tes d&eacute; chutte sorte<br/>
Eune fais dans vot' porte<br/>
M&egrave;nent la vie la pus belle<br/>
Auve lus chitchette d&eacute; taile,<br/>
Qu'il' entassent en gros clius<br/>
Qu'nou peut freunmer l'us,<br/>
Et eune fais dans vos creux<br/>
I' crait tout &agrave; ieux<br/>
Ah! mes pou&ocirc;rres fr&eacute;thes d&eacute; mo&ucirc;ques, ah! prannez m'n avis,<br/>
Et n'allez pas hanter parmi l's irangnies!<br/>
<br/>
I' c&acirc;ssent<br/>
I' ram&acirc;ssent<br/>
Il' ent&acirc;ssent<br/>
Et font un tinn&eacute;,<br/>
En vos fliattant la p&eacute;,<br/>
Tandi qu&eacute; tout l'temps,<br/>
I' s'abr&egrave;vent d&eacute; vot' sang,<br/>
Si'ous &ecirc;tes &agrave; lus gouts,<br/>
Danme, ch'est finni pour vous!<br/>
Car i' dithent qu'l&agrave; tch'est fait,<br/>
En puthe charit&eacute;<br/>
Pouor emp&ecirc;chi vot' gra&icirc;sse<br/>
D&eacute; v'n&icirc;n trop &ecirc;pa&icirc;sse.<br/>
Ah! mes pou&ocirc;rres fr&eacute;thes d&eacute; mo&ucirc;ques, ah! prannez m'n avis,<br/>
Et n'allez pas hanter parmi l's irangnies!<br/>



</TD></TR></TABLE></CENTER>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="petre.html">L&eacute; P&ecirc;tre et S'n Ithangnie</a><p>
<li><a href="ainsiouainsi.html">Ainsi Ouainsi</a><p>
<li><a href="izangnie.html">L'Izangnie</a><p>
<li><a href="nennemerdgitte.html">La Viele Nenn&eacute; et sa Merdgitte</a><p>
<li><a href="gdfbourd.html">D'la bourdonn'nie!</a><p>
<li><a href="insectes.html">L's &icirc;nsectes et d'aut's b&ecirc;tes en J&egrave;rriais</a><p>
<li><a href="aeropetres.html">A&eacute;rop&ecirc;tres</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/airangni.html by HTTrack Website Copier/3.x [XR&CO'2014], Tue, 15 Jul 2025 14:03:54 GMT -->
</HTML>
