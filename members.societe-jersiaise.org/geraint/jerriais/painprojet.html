<HTML>
<HEAD>
<TITLE>Some opinions on the Projet de Loi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Some opinions on the Projet de Loi</h2></font></center><p>

&quot;Avec tout chenna, tch&egrave;s qui m'ditha d'en par ou-&egrave;s qu'j'en soummes avec la Lou&eacute; sus la Milice?&quot; s'fit Cli&eacute;m R'non, en s'appiant sus sa have a crevette. &quot;Pus j'&egrave;sprouve a comprendre et pus j'm'enph&ocirc;t&ocirc;me. Tch&egrave;s qu'i' fait qu'l'affaithe n'avanche pon?&quot;<br/>
<br/>
J'ta&icirc;mes chinq de nous, ensemblye, &agrave; b&ucirc;sotchi pour de la crevette, souos la Cosni&egrave;the, a la Roque; et coumme i' n'y'en avait djethe, j'nos ta&icirc;mes ass&icirc;s a mangi eunne bouochie ch'attendant qu'la m&eacute; dvallisse ocquo eunne demi-heuthe, Ch'fut quand la jougue fut viedde et qu'nous avait allum&eacute; ses pipes qu'la distchusson c'menchi. Piteur Langliais v'nait d'dithe que san fils 'tait a je-n'sai si fallait avanchi ou r'tchull&eacute; ses neuches souos les circonstances. M&eacute;, j'lis dounni en avis d'mathi&eacute; san mousse au pus vite, pa's'que, chose seuthe, le Coummit&eacute; &eacute;thait d's &egrave;sgards pour les jeunnes mathi&eacute;s quand vindrait l'temps d'fourni des extchuses pour ne pon marchi d'lavant.<br/>
<br/>
&quot;Ch'est coumme siez nous,&quot; s'fit La&icirc;esse Bilo; &quot;y'a d&eacute;ja tchq' mais qu'man fils hante la hardelle &agrave; Sam Pod&egrave;stre. Coumme ou savez, Sam s'en va d'la consumption, et l'id&eacute;e 'tait d'attendre sa fin (l'pou&ocirc;re balloque toux a faithe cratchi l's'ozennes de f'n&egrave;tre) pour que l'jeunne couplye s'minsse dans ses meublyes. Mais si ch'est vrai que ch&eacute; s'a 'single men first,' l'amouotheuse est d'avis de s'mathi&eacute; au pus tot; ou mou&ocirc;rait d'm'z&eacute;sp&eacute; d'vaie san gallant s'n'all&eacute; au Front.&quot;<br/>
<br/>
&quot;Mais tch&egrave;s qu'a dit qu'ch'est 'single men first'?&quot; s'fit Jim R&egrave;st&eacute;, des Caches Crotchies. &quot;J'n'en a pas veu mention dans l'Projet.&quot;<br/>
<br/>
&quot;Ch'est a dithe que nou n'y v&eacute; qu'bliu, dans lus Projet,&quot; s'fit l'houmme a M&eacute;lanie Hardi, en se l'vant pour r'qu&eacute;manchi a p&ecirc;tchi. &quot;M&eacute;lanie et m&eacute; j'avons pass&eacute; d's'heuthes a t&acirc;chi d'd&egrave;sm&ecirc;l&eacute; l'fond du coup&eacute; d'la Lou&eacute;, et au bu du compte j'fin&icirc;mes par nos ent' baillyi des cliam&ucirc;ses. M&eacute;, j'trouvais que je s'ais exempt&eacute; souos l'Articlye VI., et yi pr&eacute;tendait qu'l'Articlye IX. me hapthait, et qu'ou en 'tait bin aise.&quot;<br/>
<br/>
La d'sus j'nos &egrave;sgouff&icirc;mes a rithe! &quot;N&eacute; t'g&egrave;ne pon,&quot; qu&eacute; j'lis d&icirc;mes: &quot;M&eacute;lanie est capablye d'all&eacute; t&eacute; tra&icirc;n&eacute; par l'ouothelle devant l'Gouverneux si tu t'muche! Oul a d&egrave;sja cartchull&eacute; quy'avec sa boutique et la pension qu'ou r'ch&eacute;vtha siu tu-&egrave;s tu&eacute;, ou pouorra s'gr&eacute;e numetho yun. Ch&eacute; sa pas yi qu'&icirc;tha d'vant l'Coummit&eacute; plieuth&eacute; pour exempt&eacute; s'n'houmme...&quot;<br/>
<br/>
La d'sus tout l'monde se r'mint a p&ecirc;tchi; et ch&eacute; n'fut qu'en se r'trouvant siez Miss Le Vesconte que la distchussion r'cemenchi. Y'avait l&agrave; un fliotchet d'petcheurs, et tout l'monde &eacute;xplyitchait l'Projet d'eunne monni&eacute;the diffethente.<br/>
<br/>
&quot;Chose seuthe, que les cartes sont m&ecirc;l&eacute;es,&quot; s'fit yun, en &egrave;sprouvant a coax&eacute; Miss Le Vesconte a payi eunne tou&ocirc;n&eacute;e pour eunne pinte de lanchon. &quot;Nos Gros Bounnets hallent a <a href="annipale.html">Wog</a>, l'Gouvernement halle a <a href="annipale.html">Bi-deouais</a>, et ch&eacute; s'a nous, au bu du compte, qu'attrapthons les laches de fouet. J'soummes tous ichin coumme un fliotchet d'br&eacute;bis: Va coumme j't&eacute; pousse!! Et n'y'a persounne a nos d'mand&eacute; notr' avis, si j'&icirc;thons ou n'&icirc;thons pon.&quot;<br/>
<br/>
La d'sus n'en v'la yun qui s'm&acirc;rit tout rouoge. &quot;Nos <a href="etats.html">Estats</a> sont des patriotes. Gas d&eacute;ouelle!&quot; qui s'fit. &quot;Et j'voudrais vaie l'preummi qui ditha l'contraithe! Ch'qui m'fait enragi, ch'est d'vaie que l'Gouvernement semblye voul&eacute; pr&eacute;tendre que nos Coummit&eacute;s n'lus fournithont pas assez d'soudards - que tou&ocirc;s l's'&eacute;xtchuses s'ont bons. Nos counn&egrave;stablyes et nos Chant'niers lus montr&eacute;thont!&quot;<br/>
<br/>
Y'en eut du d'vis! Mais m'n'id&eacute;e est que j'n'avons pas ocquo tout veu. L'affaithe n&eacute; va pas du tout bin parmi nos Captaines! Ch'est halle ichin, pousse l&agrave;; et not' pou&ocirc;re b&eacute;rque - et nous d'dans - n'sait pon d'tchi bord lovyi&eacute;. Et persounne n&eacute; nos consulte! J'soummes coumme l'argile entre les mains du potier; si m'est p&eacute;rmins de l'dithe. J'&icirc;thons, j'n'&icirc;thons pas! Persounne n&eacute; nos d'mandent notr' avis! Ch'qu'i' y'a d'bon, ch'est qu'la dj&egrave;rre finitha p't&ecirc;tre d&eacute;vant qu'i' saient d'accord. V'la tchi n'm&eacute; surprendrait pas!<br/>
<br/>
<i><a href="brambilo.html">Piteur Pain</a></i><br/>
<i>Jersey Weekly Post 7/10/1916</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pains_bill.html">The Pains discuss the Bill</a><p>
<li><a href="cahouain1914a.html">La djerre &eacute;tait d&ecirc;cliath&eacute;e</a><p>
<li><a href="cahouain1914b.html">Le grand sabre au kaiser</a><p>
<li><a href="cahouain1914c.html">Nouvelles de la djerre</a><p>
<li><a href="peterhome.html">Peter is coming home</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="9pm.html">9 p.m.</a><p>
<li><a href="ladies1914.html">Both Ladies Offer their Services</a><p>
<li><a href="soudardes1916.html">Our Patois Letter</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bertie.html">Comment qu'Bertie fut Exempt&eacute;</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainmargarine.html">L&eacute; Caouain et la margarine</a><p>
<li><a href="petrole1916.html">Caouain et la p&eacute;trole</a><p>
<li><a href="cahouain1avri1916.html">Samedi pass&eacute;, comme je prenais un p'tit somme oppr&egrave;s d&icirc;ner</a><p>
<li><a href="paincoal2.html">The coal crisis affects Mrs. Pain</a><p>
<li><a href="paincoal1.html">How Lon&ocirc;re went coal hunting</a><p>
<li><a href="sympathie.html">Sympathie</a><p>
<li><a href="incidents1914.html">Tchique petits incidents</a><p>
<li><a href="elieslamente.html">Elie s'lamente et fait des suggestions</a><p>
<li><a href="prussien.html">Le Proc&egrave;s du Prussien</a><p>
<li><a href="painforecast.html">A Forecast as to the future</a><p>
<li><a href="landarmy.html">&quot;Land Army&quot;</a><p>
<li><a href="recruiting.html">&quot;Recruiting Rally&quot;</a><p>
<li><a href="tchuthiosites.html">L'exhibition de tchuthiosit&eacute;s</a><p>
<li><a href="chucre1918.html">Du chucre pour faithe de la g'lee</a><p>

<li><a href="greenfieldsoffrance.html">Les v&egrave;rts clios d'France</a><p>
<li><a href="cahouainpows.html">Caouain et les prisonni&egrave;rs Allemands</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

