<HTML>
<HEAD>
<TITLE>DIALOGUE ENTRE MISS NENN&Eacute; CATON ET SA VIEILLE CATTE.</TITLE>
<META  name="keywords" content="Jerriais, poetry, chats domestiques, feline, pet cats, animals, animaux">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<P><CENTER><font color="#215e21"><h2>DIALOGUE<BR>
ENTRE<BR>
MISS <a href="lehardy.html">NENN&Eacute; CATON</a> ET SA VIEILLE CATTE.</h2></font></CENTER></P>

<P>SC&Egrave;NE.<BR>
Le coin de l'&acirc;tre dans l'parleux du Manyi de la Cantonnerie. - Un feu comme &agrave; r&ocirc;ti. - Puss dort sus san sictin, et la vieille Miss Caton h&ocirc;te dans sa grand' qui&egrave;re; su caouche a qu&eacute;e dans l'aire, et oul a perdu iune de ses agulles. Ainchin, en s'&eacute;villant, ou s'&eacute;cante un p'tit mio &agrave; d'vise ove sa catte.</P>
<B><P>MISS CATON:-</B> Puss! Puss! &eacute;ville-te donc, ma vielle Puss!</P>
<B><P>Puss:- </B>J'ronne, j'ronne! - j'ronne, j'ronne! </P>
<B><P>Miss C.:- </B>Eh bien! qu'est qui t'fait ronn&eacute;? Dis-le donc &agrave; ta ch&acirc;telaine......</P>
<B><P>Puss:- </B>Ah! Mad'moiselle! jenne sais pas commest que j'vos l'dirai! car je sais que v'la qui s'en va vos faire une peine!.... v&egrave;re, une terrible peine.......</P>
<B><P>Miss C.:- </B>Et ou ronnais parce qu'ou vos en allais me faire d'la peine! Ah! grand doux! Jamais d'ma vie j'n&eacute;rais creu chela d'vous!</P>
<B><P>Puss:- </B>Ah! ma chi&egrave;re d'moiselle, h&eacute;las!<br>
Ou n'me comprenais pas.<BR>
Ch'n'est pas par pliaisi, mais par amityi, que j'ronne. Ah! ma bouanne ma&icirc;tresse, foi d'honneu d'catte!<br>
J'enne sis pas bein longtemps pour chu monde, je m'sens mouori &agrave; grands pas: j'ai une maladie d'ratte.</P>
<B><P>Miss C.:- </B>Ch'est du niolin chonna. N'm&eacute;lourde pon d'ten honneu de ca!<BR>
Qu&eacute;ment! hier tu apporti un rat<BR>
Assez grand<BR>
Pour me touon&eacute; les sens!</P>
<B><P>Puss:- </B>Ah! i manqui bein, le laidure! tr&egrave;s f&egrave;s d'm'&eacute;capp&eacute;;<br>
Mais ch'est l'dernyi, je sens, que j'pouorrai jamais happ&eacute;.</P>
<B><P>Miss C.:- </B>(a Jeanneton, sa servante: <I>Apportais une souotassais d'lait &agrave; la catte.</I>-Jeanneton: <I>Oui, Madame</I>).Mais, ma pouore Puss, qu&ecirc;que tu as ieu qu'tu as les esprits si bas?<br>
Et oquo, qu&ecirc; qu'il en est? Happe des souoris si tu n'peux happ&eacute; des rats.</P>
<B><P>Puss:- </B>Ah! Madame, ou m'avais tai une bouanne et g&eacute;n&eacute;reuse ma&icirc;tresse toute ma b&eacute;nite vie;<br>
Mais j'vos dis, j'sens man coeur<BR>
Qui s'meurt,<BR>
Et jamais j'enne rattrapperai mulots, rats ni souoris.</P>
<B><P>Miss C.:- </B>Eh bein! erpose-t&eacute;, ma Grison, tu m'as tr&eacute;jous bein servie, et as fait tan d'v&eacute; dans ta pliaiche;<br>
Et ach'teu, ma bouanne vieille, i faudra trouver quique aoutre qui l'faiche;<BR>
Et il y a tant d'ches Messieutins qui ne sont que trop fiers et ravis,<BR>
D'av&eacute; permission d'chasser sur l'fieu de la Catonnerie.<br>
Et che s'ra faire du bain, ma Puss, car nou dit<BR>
Qu'il y a un fiioquet d'ches Messieutins qui cherche &agrave; av&eacute; du brit;<BR>
Je n'avais pas pensai &agrave; te l'dire, mais quej'te l'dise;<BR>
Car ch'est partout qu'nou z'en fait des riselaies et qu'nou z'en d'vise.<BR>
I parait que l'aoutre jeu il eu des affrontais qui furent m'nichis d'amende pour av&eacute; chassai sur quique fieu, et lus siette en a 'tai si troublais<BR>
Que iun d'ieux, qui s'fait bein grand, en a d&ecirc;liaiment prins l'p&ecirc;vre au naiz,<br>
Et i fut toute une arlevaie au marchi stiqui vis &agrave; vis des boeux,<BR>
Ou&eacute;s qui disait de grandes longues h&eacute;rangues endrait ieux.<BR>
Nou dit<BR>
Qu'il t&eacute; &agrave; pratiqui l'oraterie;<BR>
Et ses amins s'afflioquirent pour d&eacute;clarer la guerre &egrave;s Messieurs, et pour j'enne sais qui;<BR>
Et i firent des <I>speech</I> et i tappirent du pi,<BR>
Et ch'tait &agrave; qui s'enfler&eacute; l'pus: i s'paoumirent &agrave; en perdre l'halaine;<BR>
Ch'tait comme chutte curieuse histo&egrave;re des reinottes et des boeux dans les fables de La Fontaine.<BR>
Et i fut dit quique chose de Tyrannie ou d'Botanie, j'enne sais pon justement le qu&egrave; que ch'tait,<BR>
Mais tr&eacute;jous il y avait de la "nie" d'dans, et i vos sonninirent ch'la si haout et si b&eacute;,<BR>
Que, mad&eacute;!<BR>
La maison manqui d'en soussoubr&eacute;.<BR>
Et i s'mindrent, en as-tu en veurs-tu, &agrave; braire,<BR>
Et s'entrejurirent d'&ecirc;tre &eacute;ternellement fr&egrave;res;<BR>
Et le Pr&eacute;sident lus dit qui n'avait pas d'peux,<BR>
Qu'il irait drillyi ches Seigneurs offuche jusque siez ieux.<BR>
Et san fils, madr&eacute; ba'd'la goule, lus promint de rarrangi les lois d'chasse en Angleterre, en Russie, en Chine, en France, en Europe et partout l&agrave;;<BR>
Et l' Assembl&eacute;e se mint &agrave; crier: hourrah! hourrah! a-t-i de l'esprit! a-t-i de l'esprit! a-t-i donc de l'esprit ch'tinla!<BR>
Mais, h&eacute;las! le pouore av&eacute; bracqueti tant et si bein, qui s'en fit si mal &agrave; la gorge,<BR>
Qui fudrent obligis de li donn&eacute; du sucre d'orge,<BR>
Et deux cullerais de Sirop de Mauve (ma couosine Mabel en fait;<BR>
I n'a rein de millieu pour les cheins qu'ont le gosi r&acirc;pai).<BR>
Le lendemain, la, jeune reinotte alli &agrave; la Cour ou&egrave;s quou bouli les iers que l'blainc en vint tout jaune,<BR>
Et dr&eacute;chi deux longues ouoreilles pour faire accraire que ch'tait des c&ocirc;nes;<BR>
Et l'G&eacute;n&eacute;ra, l'Bailli et touos les Seigneurs et jusqu'au pouore vier Procureux tremblaient; car ch'est que, dame! ch'est qu'nou z'&eacute;rait creu quou s'n'allait les bouter tous, oui, toute la b&eacute;nite p&ecirc;que:<BR>
Quand ne v'la l'Avocat M...... (ch'est un fier grignieux ch'tinna, j'enne connais pas san pareil)<BR>
Qu'alloigne san bras et happe ches c&ocirc;nes, et pis s'met &agrave; cri&eacute;: H&eacute;! ch'n'est que des ouoreilles, deux magniques longues ouoreilles!<BR>
Et rit don, et riras-tu, d'un but &agrave; l'autre de la Cour!<BR>
Mais je voudrais bein sav&eacute; de qui mare est qu'chutte reinotte l&agrave; ersourd?<BR>
Deux ou tr&egrave;s jours apr&egrave;s, la r'vela dans la Cour, becque en l'air,<BR>
Qui m&egrave;ne un bruit<BR>
Comme jamais nou n'a oui,<BR>
Criant par l&agrave; effrit&eacute;<BR>
Le Seigneur de Roz&eacute;.<BR>
Jamais, ma vieille, un <I>speech</I> pareil, plaideux n'avait fait:<BR>
Jusqu'au vier Procureux qui en parut tout troublai!<BR>
Ah! ma f&eacute; si ch'tois&eacute;-l&agrave; s'en va s'mettre &agrave; piailly d'm&ecirc;me, dame! chutte fais<BR>
Touos les Avocats n'&eacute;ront qu'&agrave; <I>"shut up,"</I> comme nou dit en anglais.<BR>
Mais pense aussin, pense qu'not coquet, s'm&acirc;tant sus l'but de ses ort&eacute;s et &eacute;calant la becque pour faire peux,<br>
S'&eacute;hemmi deux f&egrave;s, et d'un ton de g&eacute;n&eacute;ral<BR>
Qui fit ch&acirc;qui les par&eacute;es de la <a href="gdfhist.html">Cohue Royale</a>,<BR>
I s'&eacute;crii:- M. le Bailli et Messieurs les Juges, Messieurs,<BR>
COCOLINCHEUX! COCOLINCHEUX!<br>
COCO COCOLINCHEUX!!!<BR>
Mais, Puss, tu t'en vas v&eacute;e<BR>
Que j'm'en vais r'mettre la paix!<BR>
S'eu vont-i &ecirc;tre ravis,<BR>
Toute chutte p'tite Messieutetie!<BR>
Car j'm'en vais envi&eacute; Jeanneton en ville ove vingt-chinq notes dans san panyi<BR>
Pour lus dire &agrave; tous<BR>
Qui peuvent venin siez nous<BR>
Chass&eacute; d'un but &agrave; l'autre sus notte noble manyi.<BR>
Qui vainnent quand i voudront, offuche ove une vingtaine de cats,<BR>
Este chiest&eacute; tous mes mulots, mes souoris et mes rats!</P>
<B><P>Puss</B>, <I>interrompant</I>:- J'n'&eacute;rais peux qu'd'une chose Mad'moiselle, et che serait<BR>
Que la vieille reinotte, en tirant sus la vermine, pourrait p't'&ecirc;tre se tu&eacute;....</P>
<B><P>Miss C.:- </B>Ah! Puss! Puss! ma vieille Puss! tu m'feras mouori d'rire!<BR>
Jusqu'&egrave;s vieilles cattes d'ach'teu qui m&ecirc;lent de satire!</P>
<B><P>Puss:- </B>Dame! Satire ou Satirerie, j'n'y connais vraimant rain;<BR>
Mais si en tirant sus la vermine, il allait s'tir&eacute;, j'n'en &eacute;rais jamais d'bein!</P>
<B><P>Miss C.:- </B>Puss, ma bouanne vieille, tu n'as qu'faire d'av&eacute; peux,<BR>
Car d' pi&egrave;s que ch'est les aoutres qui d&eacute;vent payi la tirerie,<BR>
I n'tirera pon bain des coups, o&ugrave; j'en s'rai ravie;<BR>
Et quand i veindront, ma Puss, tu iras ov ieux, et je m'mettrai toute fine -<BR>
Oh! si happent une souoris, en liqueront-i lus babines!<BR>
Il en s'ront si fiers et si orguillieux,<BR>
Que, pour que lus gloire s&eacute; veue et seue d'tous,<BR>
Lus guaingue marchant en drille<BR>
Fera le tou d'la ville<BR>
Lus Pr&eacute;sident &agrave; lus t&ecirc;te, portant lus souoris par la coue.<BR>
Ainchin, ma vieille Grison, ne t'intamarre donc pas,<br>
B&eacute;t&ocirc;t ch'n'sera pas qu'fainniantise pour ta race.<BR>
Car si touos ches Messieutins vont s'mettre &agrave; la chasse,<BR>
Tes sembliables, ma pouore vielle, n'&eacute;ront pus d'embarras.</P>
<B><P>Puss:- </B>J'vos remercie, ma bouanne ma&icirc;tresse; et si j'sis assez bein et que la lune s&eacute; belle,<BR>
J'irai &agrave; ser au Becquet &egrave;s Cats lus cont&eacute; les nouvelles!</P>
<P>-</P>
<P>Puss ne r'vint pas d'vant minniet, ou&egrave;s qu'sa ma&icirc;tresse &eacute;tait au m'zesp&eacute;, et quand ou l'iouvrit l'hus, ou li dit que chen'tait pass l&agrave; d'la condite; et ou s'n'allait l'ien chant&eacute; bein d'autres, quand ne v'la un brouhaha qui s'fait entendre d'un but de la paraisse &agrave; l'aoutre et qui fait tressaouter la D'moiselle hors de ses chavettes; mais la Grison li dit d'n'av&eacute; pas d'peux, que ch'tait seulement les cats quoul avait laissis au Becquet, qui, d'vant que d'sen aller siez ieux, criaient hourrah en l'honneu de l'Assemblaie du D'vin. Ou li dit &eacute;tout quoul avait veu au sabbat un biaou nier cat qui avait un collyi de rouoge padon autouor de san co, et qu'il avait expliqui que che s'rait mettre les cats tout &agrave; fait dans le grand rang; car i ne s'raient pas obligis de s'r&acirc;p&eacute; la goule ove des pliumes de moisson et des piaoux de mulot. Et oul ajouoti qu'une jeune drinnette de catte qui &eacute;tait assise endrait li et qui faisait des teurs ove un gliand et des p'tits mios d'bo&eacute;s, se l'vi et dit quoul en 'tait &eacute;tout diversement contente, car acheteu i n'ierait pus rain &agrave; faire qu'&agrave; happ&eacute; les cahuches et les papillons, ch&eacute; qui s'rait de qui bein pus <I>genteel</I>!</P>



&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="gdfcat.html">L&eacute; cat</a><p>
<li><a href="cattesf.html">La Catte esfarouchie</a><p>
<li><a href="macatte.html">Ma Catte</a><p>
<li><a href="bissonca.html">Mess Bisson et san ca!</a><p>
<li><a href="minette.html">A Minette</a><p>
<li><a href="pretro.html">Pr&ecirc;tro</a><p>
<li><a href="pretro2.html">Pr&ecirc;tro</a><p>
<li><a href="bulletin.html">Bulletin</a><p>
<li><a href="ronron.html">Les R&ecirc;ves &agrave; Ronron</a><p>
<li><a href="mescats.html">Mes cats</a><p>
<li><a href="sardinne.html">Aimes-tu la sardinne, valet?</a><p>
<li><a href="2cats.html">Deux cats lus en f&ucirc;tent boutitchi</a><p>

<li><a href="piedpiper.html">L&eacute; P&icirc;freux Piel&eacute; d'Hanm'l&icirc;n</a><p>
<li><a href="etuivee.html">L'&Ecirc;tuiv&eacute;e &agrave; not' tante Jeann'ton et tch'est tch'i la mangi</a><p>
<li><a href="embarras2.html">M'n Embarras</a><p>
<li><a href="annima.html">Les annimaux en J&egrave;rriais</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
