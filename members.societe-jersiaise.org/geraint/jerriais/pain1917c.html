<HTML>

<!-- Mirrored from members.societe-jersiaise.org/geraint/jerriais/pain1917c.html by HTTrack Website Copier/3.x [XR&CO'2014], Tue, 15 Jul 2025 13:45:38 GMT -->
<HEAD>
<TITLE>Deux d'gouts d'jerriais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Deux d'gouts d'jerriais</h2></font></center><p>

Ch'est pour vos d'mand&eacute; de n'pon vos engagi en rin, pour l'&eacute;l&eacute;ction d'Juge, d'vant qu'd'en av&eacute; oui pus long. Y'a bri qu'p&eacute;t&ecirc;tre bin qu'p&eacute;p&eacute;e consentitha a s'la&icirc;si met' sus les rangs. Lai&euml;sse Bilo, Cliem Podestre, Freinque Ernon, Amice Bertran, et deus-tr&egrave;s autres Principaux mantchis v&icirc;ntes s&icirc;ez nous en d&eacute;putation, l'aut' s&eacute;, et, s'lon coumme l'affaithe &icirc;tha, v'la tchi s'a annon&ccedil;&eacute; sus les gazettes. I' sont d'un bord et d'l'autre a t&acirc;t&eacute; les paraisses, sans faithe mine d&eacute; rin.<br/>
<br/>
M&eacute;m&eacute;e et m&eacute;, j'soummes en grande &egrave;smeution, coumme ou pou&eacute;z pens&eacute;. J'avons d&ecirc;j&agrave; d&eacute;cid&eacute; qu'y'a des gens que nou n'pou&ocirc;ra pas continu&eacute; &agrave; fr&eacute;quent&eacute; quand p&eacute;p&eacute;e s'a dans la Magistratuthe - Noblesse Oblige dans ch&egrave;s cas la - et j'soummes &agrave; r'gard&eacute; atou&ocirc;re de nous, en s'proumnant, pour eunne maison d'belle appathence, dans un bouan quartchi, pas trop chi&eacute;the, pas &quot;d'basement&quot; - m&eacute;m&eacute;e n'en veurt pon &agrave; autchun prix - et un &quot;bath room&quot; pour pou&eacute; dithe que nous n'a yun quand la conversation s'adounne &agrave; tou&ocirc;n&eacute; l&agrave; d'sus.<br/>
<br/>
Lai&euml;sse Bilo, Cliem Ernon et l's'autres, se sont form&eacute;s en Coumiti: r&eacute;union dans not' parleux touos les si&eacute;rs pour consult&eacute; les livres de R&acirc;t, m&eacute;rtchi les siens qui sont pour nous, et faithe eunne crouaix contre les douteurs - la jougue est souos l'sofa.<br/>
<br/>
D'san bord, m&eacute;m&eacute;e n'perd pas eunne chance de p&acirc;sl&eacute; d'p&eacute;p&eacute;e partout ou-&egrave;s qu'y'a eunne occasion. Toutes les femmes du Dorcas sont solides, et l'jour de l'&eacute;lection, les Girl's Friendly, avec m&eacute; sus un fauteuil, f'thons l'tou d'la ville sus un trolli. Je chant'ons des hymns, et m&eacute;m&eacute;e conditha sus s'n'accord&eacute;on. Y'&eacute;tha eunne 'flag' &quot;Vote for my papa&quot; et j'&eacute;tha un touff&eacute;t de gzettes dans chaque main.<br/>
<br/>
Nos gens sont d'avis qu'p&eacute;p&eacute;e porte chance d'&ecirc;tre &ecirc;slu. Touos les forgeurs sont du bouan bord. Coumme dit Freinque, y'a yeu des fermiers, des marchands d'mouothue, des b&acirc;tisseurs, des drapiers, des navigants, qu'ont 't&eacute; &ecirc;slus Juges: pourtchi pas un forgeux, j'voudrais bin sav&eacute;?<br/>
<br/>
Si je dev'nons femme et fille de Juge, dit m&eacute;m&eacute;e, j'n'en s'ons pas po&ucirc;oris d'ordji pour cheunna! &quot;Nous ne sommes que poudre et cendre&quot; quand m&ecirc;me! et je n'tchit'tons pas la Chapelle pour nos met' de l'Eglyise, coumme tant d'autres ont fait quand i' s'mettent a fr&eacute;quent&eacute; la noblieche.<br/>
<br/>
Si l'Caouain p&acirc;sle contre nous, faut pas l'&ecirc;scout&eacute; - c'h'est qu'un faillyi ouais&eacute;.<br/>
<br/>
<i><a href="brambilo.html">Lonore Pain</a>.</i><br/>
<i>24/3/1917</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pain1917a.html">Deux d'gouts d'jerriais</a><p>
<li><a href="pain1917b.html">Deux d'gouts d'jerriais</a><p>

<li><a href="pain1917d.html">Deux d'gouts d'jerriais</a><p>

<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="painelections.html">Piteur discourses on elections</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pain1917c.html by HTTrack Website Copier/3.x [XR&CO'2014], Tue, 15 Jul 2025 13:45:38 GMT -->
</HTML>

