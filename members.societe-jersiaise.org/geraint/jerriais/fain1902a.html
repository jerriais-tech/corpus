<HTML>
<HEAD>
<TITLE>Au Comit&eacute; des Havres et Chauss&eacute;es</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Au Comit&eacute; des Havres et Chauss&eacute;es</h2>
Ce 30e Jour d'Avril 1902.</font></center><p>

<CENTER><TABLE><TR><TD>

Membres du Comit&eacute; des Havres et Chauss&eacute;es<br/>
J'vos l'dit, mes bouannes gens, sautez d'jou&eacute;e,<br/>
Car &agrave; la fin n&eacute; v'la-t-i pas<br/>
Qu&eacute; tchic personnes dans nos Etats,<br/>
Qui n'ont pas amor de vos louangi<br/>
Tchittent tout d'un coup &agrave; crititchi,<br/>
Et s'mettent en train<br/>
D'tapper des mains;<br/>
Ils apllaudissent d&egrave;s qu'ou p&acirc;lez<br/>
Et d&egrave;s qui savent chein qu'ou voulez<br/>
I's'd&ecirc;p&ecirc;chent vite de voter pour!<br/>
- Ch'tait bein diff&eacute;thent y'a tchic jours.<br/>
<br/>
Quand i' pensaient &agrave; vot' travas<br/>
Y'a deux-treis s'maines, i' n'pouvaient pas<br/>
Trouver pour condamner vos d'fauts<br/>
Un nombre suffisant d'laids mots<br/>
Ou faisiez chunne chin, ou faisiez chonna...<br/>
I' trouvaient tr&eacute;jous moyen d'chant&eacute; ma.<br/>
Mais n&eacute; v'la qu'achteu nous les v&eacute;<br/>
Tchitter lus pliaintes et pis st&egrave;rter<br/>
D&eacute; VOT c&ocirc;t&eacute;, pour VOS id&eacute;es<br/>
A faithe un tas<br/>
D&eacute; grands Hourrahs!<br/>
<br/>
Ma fingre ch'n'est pas &agrave; y craithe<br/>
D&eacute;vant ou n'fa&icirc;si&egrave;tes que minz&egrave;the<br/>
Du mains, ch'tait chein qui s'disait<br/>
Et chein de tchi chatchun s'pliaignait,<br/>
Achteu n&eacute; v'la qu'ch'est tout l'contraithe<br/>
I'n'critiquent pus toutes vos affaithes,<br/>
Mais apr&egrave;s vos aver biaum&eacute;s<br/>
Et vos aver presque insult&eacute;s<br/>
Apr&egrave;s qu'ou z'avez 't&eacute; point&eacute;s au d&eacute;<br/>
Et qu'ch&acirc;tchun ait voulu vos r'pr&eacute;senter<br/>
Comme trouvant vot' pus grand pliaisi<br/>
A faithe la ruine de not' Jerri,<br/>
Taxant par FUN toutes les puorres gens<br/>
Ov vos droits d'havre... &quot;En 'taiche un plian??&quot;<br/>
Mais n'voulant pas permettre<br/>
(Car ou z'aviez l'd&eacute; sus la lettre)<br/>
Aux puorres malheutheux commer&ccedil;ants<br/>
D&eacute; faithe le HAUL qui voulaient tant.<br/>
Car ils y t'naient &agrave; lus CHUCRIN<br/>
Mais l'comit&eacute; 'tait trop malin<br/>
Pourtchi don &ecirc;que qu'i n'pouvait pas<br/>
Frumer ses yers au p'tit travas<br/>
Qui s'pr&eacute;pathait<br/>
Et promettait<br/>
Si bein pour yeux, puorres commer&ccedil;ants,<br/>
Pourtchi don tr&eacute;butchi lus plians<br/>
D'une si cruelle mani&egrave;the<br/>
Et lus faithe tant d'minz&egrave;the? -<br/>
Ch'l&agrave; n'est qu'un bein p'tit mio<br/>
D'chein qui s'disait sus l'co<br/>
Du malencontreux Comit&eacute;<br/>
Et d'ch&acirc;tchun qu'en appartentait.<br/>
Chen' n'tait pas tout! h&eacute;las nan d'ja<br/>
Yen avait d'aut' sus chu style l&agrave;<br/>
Y avait les stores sus la cauchie...<br/>
Y'en r'a yeu l&agrave; &egrave;tou du d'vis<br/>
- Tchi laie pictuthe<br/>
Que chutte structuthe.<br/>
A tchesque chonna servait?<br/>
Tchestque chonna rapportait<br/>
Au Tr&eacute;sorier d's'Etats?<br/>
Pour rempl'yi ses p'tis sacs<br/>
Qu'&eacute;taient quasi tuos vieddes<br/>
Fallait trouver un r'miedde<br/>
Pust&ocirc;t qu'd'aller b&acirc;ti<br/>
Des stores &agrave; rein n'servi.<br/>
- Et quand m&ecirc;me qui rapport&eacute;thaient<br/>
Six du chent d'int&eacute;th&ecirc;t...<br/>
Fallait... Fallait... Fallait pas les b&acirc;ti!!!&quot;<br/>
Ch'tait souvent l&agrave; l'dern'yi<br/>
D'lus ard'ghuments<br/>
REMPL'YIS d'bouan sens.<br/>
<br/>
Et pis l'fain d'France &egrave;tou<br/>
Qu'&eacute;tait admins partout<br/>
V&egrave;the jusqu'&agrave; <a href="dgernesy.html">D'ghern&eacute;si</a><br/>
N'voulait pas l'forbanni,<br/>
Mais ils avaient rouvert lus ports<br/>
Pour le fuorrage qui v'nait d&eacute; t'hors.<br/>
Mais en Jerri not Comit&eacute;<br/>
D&eacute; les rouvri tr&eacute;jous r'fusait.<br/>
<br/>
Et pis ches jours tchest qu'chest qu'nou dit:<br/>
&quot;L'Comit&eacute; a sauv&eacute; Jerri!<br/>
Et m&ecirc;me dans l'z'Etats tch&egrave;sque nou v&eacute;<br/>
L'Juge qui s'unit au D&eacute;put&eacute;<br/>
Et les deux qui veinnent applaudi<br/>
Chein qu'ou z'avez fait pour Jerri!&quot;<br/>
Les gazettes Angliaiches m&ecirc;mes qu'approuvent de vot' travas<br/>
Et qui publient d's'articl'yes aussi longs comme le bras<br/>
Rempl'yis d'&ecirc;loges pour vous!!<br/>
Tchi changement pour tuos nous,<br/>
J'n&eacute; l'comprends pas trop bein<br/>
Mais j'dis qu'i n'ya pas d'soin<br/>
Qu'ou z&eacute;yis les &ecirc;loges qu'ou z'avez yeu d'donn&eacute;s<br/>
Car j's&eacute; bein pour d&eacute; m&eacute; qu'ou l'z'avez m&eacute;thit&eacute;es.<br/>
<br/>
<i><a href="ejluce.html">Elie</a></i><br/>
<br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>


<li><a href="fain1902b.html">A Mons. l'Editeur</a><p>
<li><a href="comiti.html">Chanson pour &ecirc;tre chant&egrave;e au prechain diner du comiti des cauchies</a><p>

<li><a href="cauchie.html">La Cauchie</a><p>
<li><a href="cauchie1866.html">A l'&Eacute;diteux d'la &quot;Nouvelle Chronique&quot; de J&ecirc;rri</a><p>
<li><a href="dialogue.html">Dialogue entre Jeanneton de St. Saouvoeux et N&eacute;nai de Saint-Ouan</a><p>
<li><a href="kauchies.html">A Moussieu l'Esditeu de la "Nouvelle Kronique"</a><p>
<li><a href="daibarcadeze.html">Le Daibarcad&egrave;ze</a><p>
<li><a href="mazeviage.html">L'pus biao&ucirc;x port du monde</a><p>
<li><a href="havre.html">J'allons av&eacute; un h&acirc;vre</a><p>
<li><a href="steamers.html">Les Steamers</a><p>
<li><a href="passagiers.html">Pour les Passagi&egrave;rs</a><p>
<li><a href="laisditeu.html">A Laisditeu de la &#147;Nouvelle Chronique.&#148;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

