<HTML>

<!-- Mirrored from members.societe-jersiaise.org/geraint/jerriais/emblieme.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
<HEAD>
<TITLE>Tchil embli&egrave;me!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Tchil embli&egrave;me!</h2></font></center><p>

&Agrave; ches drein nou d&ecirc;vouailit l'embli&egrave;me officiel du Jubil&eacute; d'Dgiamant d'la Reine, not' Duc, pouor l'ann&eacute;e tchi veint. L&eacute; portrait fut choua&icirc;si aupr&egrave;s eune comp&eacute;tition tchi fut g&acirc;ngnie par eune janne fil'ye. Y'a des diff&eacute;thentes v&egrave;rsions du logo pouor des publyic&acirc;tions en couleurs et en ni&egrave;r et blianc, et y'a des v&egrave;rsions en Angliais et en Gallouais - mais i' n'y'a pon d'v&egrave;rsion J&egrave;rriaise. Tchi pitchi! Tout coumme i' n'y'a pon d'v&egrave;rsions dans d'aut's langues Britanniques. O&ugrave;'est qu'est la v&egrave;rsion &Ecirc;c&ocirc;ssaise, et l'Irlandaise, et la cheinne en Scots ou en Cornouaillais? &Eacute;pis nou n'vait pon d'v&egrave;rsion Manx ouaithe qu'la Reine sait Lord d&eacute; Mann, coumme oulle est l'Duc siez nous.<br/>
<br/>
V'l&agrave; tch'est eune diff&eacute;thence d'auve l&eacute; logo officiel Cannadgien du Jubil&eacute;. Au <a href="cannada.html">Cannada</a>, l'logo est sans patholes et don ch'est bouon &agrave; faithe s&egrave;rvi auve toutes les langues - les deux langues officielles d'la f&eacute;d&eacute;th&acirc;tion (l'Angliais et l'Fran&ccedil;ais) et les langues officielles des prov&icirc;nces et les langues des Preunmi&eacute; N&acirc;tions. <br/>
<br/>
Eune tchestchion: o&ugrave;'est qu'nou peut vaie l'embli&egrave;me du Jubil&eacute; d'Argent d'la Reine, not' Duc, en Ville? Un amas d'monde l&eacute; p&acirc;ssent touos les jours sans l'&egrave;rm&egrave;rtchi. Ch'est sus l'pi&eacute;destal d'la Crouaix d'la Reine &agrave; la Pompe d&eacute; Bas. J'avons tchiques monuments &egrave;s Jubil&eacute;s en J&egrave;rri, car j'sommes &egrave;rnomm&eacute;s pouor not' louoyaut&eacute; &agrave; la Couronne et not' rouoyalisme. Assa, tchi qui veurt pliaichi des statues d'nos politiciens?<br/>
<br/>
La Crouaix d'la Reine vaut un mio d'&ecirc;tude quand nou-s'a deux-trais minnutes d'&ecirc;pa&icirc;ngne car y'a des s&#375;mboles d'l'histouaithe et d'la tchultuthe d&eacute; J&egrave;rri: eune canne &agrave; traithe, la teurque Celtique, un orm&egrave;r, la pouquelaye du Mont d'la Ville, la vielle prison, la fache d&eacute; Saint H&eacute;lyi.<br/>
<br/>
La statue d'la Reine Victoria fut c'mand&eacute;e pouor l&eacute; Jubil&eacute; d'Or en 1887 - mais ou fut r't&egrave;rgie un mio. &Eacute;pis pouor l'Jubil&eacute; d'Dgiamant d'1897, l'Av'nue Victoria fut nomm&eacute;e et la Couronne du Jubil&eacute; en grannit fut pliaichi au but d'l'Av'nue. Aupr&egrave;s toutes les statues stchulpt&eacute;es et m&acirc;t&eacute;es pouor san Jubil&eacute; d'Or, la Reine Victoria avait d'mand&eacute; qu'nou n'en &ecirc;rige d'aut' pouor l'chein d'Dgiamant, mais au run d&eacute; chenna, qu'nou faiche d&eacute; tchi d'bein publyi - et n&eacute; v'l&agrave; pouortchi qu'j'avons les Victoria Cottage Homes.<br/>
<br/>
Y'a-t-i' par chance eune v&egrave;rsion Gallouaise pouor &quot;Victoria Cottage Homes&quot;?<br/>
<br/>
<i><a href="jerpoem.html">Geraint Jennings</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="edenmajeste.html">&Ecirc;den et Majest&eacute; &#8211; Eden and Majesty</a><p>
<li><a href="jubile2012.html">L&eacute; Jubil&eacute;</a><p>
<li><a href="60ans100louis.html">Souaixante ans et chent louis</a><p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="cahouainvisite.html">La visite de lus Majest&eacute;s</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><a href="contcherant.html">D'scendante du Contch&eacute;rant</a><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="reine2000.html">L'Anniv&egrave;rsaithe d'la Reine</a><p>

<li><a href="89ans.html">Huiptante-neuf ans</a><p>
<li><a href="rouoya.html">Du vocabulaithe Rouoya</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/emblieme.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
</HTML>

