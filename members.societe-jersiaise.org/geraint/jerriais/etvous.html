<HTML>

<!-- Mirrored from members.societe-jersiaise.org/geraint/jerriais/etvous.html by HTTrack Website Copier/3.x [XR&CO'2014], Tue, 15 Jul 2025 14:04:03 GMT -->
<HEAD>
<TITLE>Et vous?</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Et vous?</h2></font></center><br>
<p>
Ah! qu'i' fait caud!<br>
Je sue!<br>
Ichin dans l'clios,<br>
Je n'ai, sus l'dos,<br>
Qu'ma qu'minze,<br>
Pas pus!<br>
Mais, mes bouannes gens,<br>
En &ecirc;che du temps?<br>
<p>
Je sue &agrave; d'gouts<br>
Ch'est vrai<br>
- Trop pour man go&ucirc;t! -<br>
Je vos l'avoue,<br>
Franch'ment,<br>
Je b&eacute;<br>
Quasi tout l'temps...<br>
J'en prends! J'en prends!!<br>
<p>
J'voudrais t'nin bon<br>
Une jougue,<br>
Comme un ponchon,<br>
Qui n'vi&eacute;d'dait pon!<br>
(Rein n'rime<br>
En 'ougue!)<br>
La mogue qui m'fait<br>
Dait t'nin deux pots!!<br>
<p>
La sueu' avau'...<br>
<p>
<a href="sole.html"><IMG SRC="sole.gif" WIDTH=218 HEIGHT=226 align="right" border=0 alt="L&eacute; sol&eacute; lit"></a>

Eh! bein nennin, pour faithe d'autre po&eacute;sie; j'y r'nonche! Ni pour Mess Bisson ni pour personne d'autre, pas m&ecirc;me pour le Sergent Marett et touos les policemen et Bretons qui sont au monde!<br>
<p>
Que ch'&eacute;ssait Vendredi et qu'ils aient d'la peine &agrave; la rempl'yi', lus fichue gazette, j'm'en moque, occouth' apr&egrave;s tout. "Un p'tit but d'po&eacute;sie, notre ammin," s'est fait Mess Bisson, en m'tapant sur l'&eacute;paule...<br>
<p>
Eh bein, qu'il en faiche li, Mess Bisson, s'il en veur, - de la po&eacute;sie!<br>
<p>
J'veins d'y'&ecirc;prouver, honn&ecirc;tement, d'man mus (v'la oquo un mot qui rime &agrave; peu pr&egrave;s avec "sue") et ch'est inutile, tout &agrave; fait inutile! Je n'trouvais qu'des mots pour rimer avec "caud" et pas moyen d'en sorti!<br>
<p>
Aussin, faithe des vers ov le thermom&egrave;tre &agrave; appr&eacute;chant d'quatrevingt, et me qui m'&eacute;tais imagin&eacute; d'faithe la niet pass&egrave;e au lanchon - y'ou' que j'n'en ai pas prins seulement une douzaine!<br>
<p>
Nan, je n'peux pas. N&eacute; v'l&agrave; d&eacute; gros d'gouts d'sueu' qui sont &agrave; aver des courses avau' man nez, man co, mes joues et enfin avau' m&eacute; tout entchi. Les mauques veinnent s'amuser &agrave; s'bagner dans les mathes de sueu' sus ma ch&eacute; gr&eacute;die; tout l'lait d'beurre que j'avions hall&egrave; dans l'grand bro' &agrave; matin est hors ne v'la une heuthe; quand ma jougue es'sa viedde faudra qu'jaille la rempl'yi...<br>
<p>
Non! J'men vais m'couochi &agrave; dormi sous un vert tch&egrave;ne, ov un chap&egrave; d'quat, sous rabattu sus ma fache et mes pids hors de mes chabots.<br>
<p>
Et pus tard, &agrave; s&ecirc;s&eacute;, j'ithai tchill'yi des gr&ocirc;silles. A douze sous l'pot, chonna paie mus qu'&agrave; faithe d'la po&eacute;sie pour une pinchie de s'no.<br>
<p>
&nbsp;<p>
<i><a href="ejluce.html">Elie</a></i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tempsphr.html">Tchi temps qu'j'avons aniet?</a> - What's the weather going to be like today?<p>
<li><a href="4saisons.html">Les Quat' Saisons</a><p>
<li><a href="caleu.html">La Caleu</a><p>
<li><a href="sole.html">L&eacute; Sol&eacute;</a><p>
<li><a href="tchitemp.html">Tchi Temps!</a><p>
<li><a href="tchitemps2.html">Tchi Temps!</a><p>
<li><a href="juin.html">Le mais d'Juin</a><p>
<li><a href="juin2.html">L'Mais d'Juin</a><p>
<li><a href="change.html">Changement d'habits, changement d'opinions</a><p>
<li><a href="seur.html">I'n'ya rein qui sait seur' dans chutt' vie</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/etvous.html by HTTrack Website Copier/3.x [XR&CO'2014], Tue, 15 Jul 2025 14:04:03 GMT -->
</HTML>
