<HTML>

<!-- Mirrored from members.societe-jersiaise.org/geraint/jerriais/segretaithe.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
<HEAD>
<TITLE>Eune bouonne vielle s&eacute;gr&eacute;taithe!</TITLE>
<META  name="keywords" content="JÃ¨rriais, language, langue, theatre, comedy, play">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune bouonne vielle s&eacute;gr&eacute;taithe!</h2></font></center>
<P>&nbsp;</P>
<i>Sonia est assise dans eune p&eacute;tite appartennement et tout est comme eune cotte &agrave; couochons.<br>
Sa cou&ocirc;sinne Barbara, bein habillie, entre:<P></i>
<P>&nbsp;</P>

<P><i>Barbara:</i> Est-tu pr&ecirc;te, Sonia? Mon doue d'la vie tch'est qui s'arrive ich&icirc;n? As-tu oubli&eacute; qu&eacute; j'nos en allons d&icirc;ner au Caf&eacute; du Fricot?</P>
<P><i>Sonia:</i> Oui dgia! Mais, arr&ecirc;te eune minnute - j'm'en vais m'laver l&eacute; but du nez et pis j'pouorrons y aller. J'sis t-i' bein comme chennech&icirc;n?</P>
<P><i>Barbara:</i> Si tu t'en vas sorti avec m&eacute;, tu t'en vas mettre tes bouons habits. Pourtchi qu&eacute; tout est &agrave; la tchullebutte comme chennech&icirc;n?</P>
<P><i>Sonia:</i> Ch'est George, il est hort en Egypte!</P>
<P><i>Barbara:</i> Tch'est qu il est &agrave; faithe &agrave; la Trinn't&eacute;?</P>
<P><i>Sonia:</i> Non, non, en Egypte, tu sais bein - l&eacute; sphinx et les pyramids.</P>
<P><i>Barbara:</i> Est-i' hort en vacances sans t&eacute;?</P>
<P><i>Sonia:</i> Nannin! Il est &agrave; faithe des ach&acirc;ts l&agrave; pour vendre dans sa boutique. l' sont d&eacute; si bouon marchi, l&agrave;-bas.</P>
<P><i>Barbara:</i> L&eacute; pouorre dgiabl'ye, s'i' r'veindrait, i' s'rait bein surprint d&eacute; vais tout chennech&icirc;n et d'vaie sa femme comme eune douoille!</P>
<P><i>Sonia:</i> N&eacute; t'en fais pas, ma pou&ocirc;rre cou&ocirc;sinne, j'm'en vais cli&egrave;rgi tout chennech&icirc;n &agrave; ces s&eacute;. Demain quand i' r'veindra tout s'ra propre comme un sou.</P>

<P><i>Barbara:</i> Eh bein, i' s'en va t'faller jusqu'&agrave; d'main au mat&icirc;n &agrave; d&ecirc;l&acirc;brer ta cotte, j&eacute; crais.</P>
<P><i>Sonia:</i> Nouffet, quand j'&egrave;rvendrons d'd&icirc;ner j'm'en vais m'y mettre.</P>
<P><i>Barbara:</i> Pourtchi que tu n'vais pas avec George, danme j'ithais viagi si j'&eacute;thais la chance, m&eacute;.</P>
<P><i>Sonia:</i> Ch'est trop d'travas. Et pis le n sis pas trop au fait avec ch&egrave;s maniethe d'ordinateurs-l&agrave;, ninnetout.</P>
<P><i>Barbara:</i> Allons, Sonia, tes efants sont mathi&eacute;s. Tch'est qui t'emp&ecirc;ches d'aller &egrave;s classes du se?</P>
<P><i>Sonia: (en riant)</i> Rein! J'sis trop faignanne! J'aime mus que sa vielle s&eacute;gr&eacute;taithe &acirc;ge avec li et j'peux faithe comme j'veuthe quand il est &agrave; cou&ocirc;rre les quat' carres du monde.</P>
<P><i>Barbara:</i> Mais, n'est tu pon g&ecirc;n&eacute;e qu'il est hors-pays avec sa s&eacute;gr&eacute;taithe si souvent?</P>
<P><i>Sonia, qui rit comme eune folle:</i> M&eacute;, g&ecirc;n&eacute;e? As-tu veu la bouonnefemme la Demouaiselle Yvonne L&eacute; Laid? Ou dait appr&eacute;chi d'chent ans - yi avec sa perruque et ses habits du temps pass&eacute;.</P>
<P><i>Barbara:</i> Mais, Sonia, tu n'as pas ou&iuml; que la D'mouaiselle L&eacute; Laid a t&eacute; malade. Oulle a pass&eacute; tchique jours &agrave; l'h&ocirc;pita, j&eacute; crais,</P>
<P><i>Sonia:</i> J'sais bein. Quand George me l'dit, j'y'envyi des flieurs! Mais oulle est magnifique achteu. Les titchets pouor l'avion 'taient au nom d&eacute; Moussieu George L&eacute; Malin et la D'mouaiselle Y. L&eacute; Laid!</P>
<P><i>Barbara:</i> Mais ma pourre fille, ma vaisinne Mrs. Contepette, 'tait a m'dithe que ch'est la ni&eacute;che &agrave; la bouonnefemme qui la rempliaichi lundi pass&eacute;. Tu t'rappelle bein d'Yvette L&eacute; Laid. Ou dait aver eune trentaine d'ann&eacute;es ach t'eu, j'crais bein!</P>
<P><i>Sonia:</i> Mais, ou tait eune belle charmante fille. Barbara! Eune belle fille, eune belle fille, et yi la s&eacute;gr&eacute;taithe &agrave; man George. Vite, vite, Barbara, fiche d&eacute; not' d&icirc;ner, donne m&eacute; un coup d'main &agrave; cli&egrave;rgi chutte-cotte ich&icirc;n!</P>
<P><i>Barbara:</i> Mais, j'ai mes bouons habits! </P>
<P><i>Sonia:</i> Eh bein, dans chu cas-l&agrave;, t&eacute;l&eacute;phone &agrave; Moussieu Alphonse et d'mande li d&eacute; grais mes j'veux &agrave; quatre heuthes &agrave; ch't arlevee. D&ecirc;peche-t&eacute;! Quand man George &egrave;rveindra d'main, i'n'faut pas qui pense qu'il est mathi&eacute; &agrave; eune douoille! Et, t&eacute;l&eacute;phone &agrave; Highlands! Dit lus qu&eacute; j'veurs prendre des le&ccedil;ons. Apr&egrave;s tout, l&eacute; George est &agrave; l'habitude d'aver eune BOUONNE VIELLE S&Eacute;GR&Eacute;TAITHE!!</P>
<P>&nbsp;</P>
<P><i>J.T.</i></P>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="femme.html">La femme</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/segretaithe.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
</HTML>
