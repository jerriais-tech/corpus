<HTML>

<!-- Mirrored from members.societe-jersiaise.org/geraint/jerriais/viernoue.html by HTTrack Website Copier/3.x [XR&CO'2014], Tue, 15 Jul 2025 14:00:38 GMT -->
<HEAD>
<TITLE>L'Vi&egrave;r Nou&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Vi&egrave;r Nou&eacute;</h2></font></center><p>

Sav&ecirc;t'-ous qu&eacute; l'sept d&eacute; Janvyi est l'Vi&egrave;r Nou&eacute;? Et qu'des fanmil'yes J&egrave;rriaises soulaient m&egrave;rtchi chu jour-l&agrave; &agrave; la pliaiche du v&icirc;ngt-ch&icirc;n d'D&eacute;zembre?<br>
<br>
Ch'est en tchi les Russes, ieux &eacute;tout, gardent Nou&eacute; au mais d'Janvyi. L&eacute; vi&egrave;r calendriyi qu'nou-s'appelle Julien tchi fut &icirc;nvent&eacute; par les Romains 'tait d&eacute;v'nu d'mains en mains correcte, et don l'Pape Gr&eacute;gouaithe qu&eacute;mandit un nouvel almonnas en halant des jours et en cr&eacute;ant d's ann&eacute;es bissextiles pouor amender l'caltchul du temps.<br>
<br>
Bein seu qu'les pays Catholiques, coumme la France et l'Port&ucirc;nga, accept&icirc;tent chu calendriyi Gr&eacute;gorien, mais l's &ecirc;tats Protestants d'l'&Ucirc;rope gardaient l'vi&egrave;r calendriyi pouor acouo bein d's ann&eacute;es. La Grande Br&eacute;tangne et ses colonies n'chang&icirc;tent qu'en 1752 en halant onze jours d'l'almonnas &#150; nou dit qu'i' y'avait des prot&ecirc;ts contre la p&egrave;rte d'ches journ&eacute;es.<br>
<br>
Y'avait bein des gens tchi n'acceptaient pon l'changement d'f&ecirc;tes et tchi continnuaient d'garder Nou&eacute; s'lon la vielle cou&ocirc;teunme. En J&egrave;rri chenna duthit jusqu'&agrave; la Preunmi&eacute; Dg&egrave;rre Mondiale &agrave; ch'qu'i' patha&icirc;t, mais en Galles et en Shetland jusqu'&agrave; ches drein.<br>
<br>
La Russie et d'aut's pays Orthodoxes n'avaient rein &agrave; faithe auve les c'mandes des Papes et la&icirc;ss&icirc;tent l&eacute; changement, coumme nou dit, &agrave; la dreine minnute, et la Russie l'fit seulement &agrave; la siette d'la R&eacute;volution d'Octobre (tch'eut lieu vra&icirc;nment au mais d'Novembre). La Gr&ecirc;ce gardait l'vi&egrave;r calendriyi jusqu'en 1924 &#150; mais l's &eacute;glyises Orthodoxes continnuent d'garder P&acirc;ques coumme i' soulaient l'faithe. Les Russes m&egrave;rquent l&eacute; Vi&egrave;r Nou&eacute;, et il' ont m&ecirc;me deux Nouvieaux Ans: l'Jour d&eacute; l'An l&eacute; preunmyi d'Janvyi et l'Vi&egrave;r Jour d&eacute; l'An l&eacute; treize. Ah, ches Russes, l&eacute; trop surp&acirc;sse l'assez!<br>
<br>
Bouan Vi&egrave;r Nou&eacute; &agrave; touos!<br>

&nbsp;<p>
<div align="center"><img src="noue/bouanviernoue.gif" width="800" height="200" alt="" title="" /></div><p>

<FONT SIZE=2>
<I>Viyiz &eacute;tout:</I><p>
<UL>
<li><a href="viernoue2.html">L&eacute; Vi&egrave;r Nou&eacute;</a><p>

<li><a href="noue/bouannoue.html">Bouan Nou&eacute;!</a><p>
<li><a href="noue/mangeaille.html">La mangeaille d&eacute; Nou&eacute; d'aut'fais</a><p>
<li><a href="noue/longueveilye.html">La Longue Veil'ye</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="noue/gdfnoue2.html">&Agrave; Nou&eacute; l'temps p&acirc;ss&eacute;</a><p>
<li><a href="noue1935.html">L&eacute; Caouain &agrave; Nou&eacute; 1935</a><p>
<li><a href="noue_debondy.html">Quand j'tais janne</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/viernoue.html by HTTrack Website Copier/3.x [XR&CO'2014], Tue, 15 Jul 2025 14:00:38 GMT -->
</HTML>
