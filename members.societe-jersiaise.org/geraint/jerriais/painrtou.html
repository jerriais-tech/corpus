<HTML>

<!-- Mirrored from members.societe-jersiaise.org/geraint/jerriais/painrtou.html by HTTrack Website Copier/3.x [XR&CO'2014], Tue, 15 Jul 2025 13:58:50 GMT -->
<HEAD>
<TITLE>Mess Pain est d&eacute; 'r'tou</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mess Pain est d&eacute; 'r'tou</h2></font></center><p>

Man pouore p&eacute;p&eacute;e est d&eacute; r'tou. Y nos r'vint avant hier par l&eacute; bat&eacute; d'Cart'ret. Et dans tchi'l &egrave;stat! Man pouore p&eacute;p&eacute;e. La fache enflyi&eacute;e, la maintchi d'ses ouisqueurs tral&eacute;es, et habiyi en chiques coumme eun &egrave;speuthas. V'la ch'qu&eacute; ch'est qu'd'envi&eacute; des forgeux accat&eacute; du papi en France! &quot;Never no more&quot; dit m&eacute;m&eacute;e. Quand bin m&egrave;me j'd&eacute;v'thaimes perdre la plieche qu&eacute; j'avons sus &quot;l'Morning News&quot; et av&eacute; a d&egrave;smenagi d'ichin. Never no more en France sans m&eacute;, a dit m&eacute;m&eacute;e.<br/>
<br/>
&quot;Et ou&egrave;s qu'tu'as t&eacute; pour t&eacute; met' dans ch't'&egrave;stat la, man pouore Piteur? s'fit m&eacute;m&eacute;e quand y nos ram'n&icirc;tes dans eunne van, sans casse, ov eunne fallyie tunette sus la t&ecirc;te, un ch&acirc;le atouore du co, et des viers slippeurs &egrave;s pids: tch&egrave;s qui t'a mins dans ch'&egrave;stat la?&quot;<br/>
<br/>
Ch'fut ov assez d'peine qu'p&eacute;p&eacute;e put nos dithe sa malheutheuse avantuthe, car eunne pierre en tchiyant y'avait d'pichi tr&egrave;s dents. Y pathait don qu'un Dinmanche matin, dans la ville y'ou qu'il avait 'tait envi&eacute; pour accat&eacute; du papi pour la &quot;Morning News,&quot; qu'en s'proumnant y s'trouve endr&eacute;t eunne Chapelle. Il entre: l&eacute; Pr&eacute;dicateu en 'tait au sermon (un bin bouon sermon, a dit p&eacute;p&eacute;e) et ch'tait quasi fini, quand n&eacute; v'la tchiq'un qui crie: Au feu! Quasi tout l'monde s&eacute; sauve d&eacute;hors, mais p&eacute;p&eacute;e, plien d'couothage, hale sa casaque et sen veste, et s'met brav'ment a lus aidji a &egrave;steindre le feu. Eunne poutre lis tchet sus la fache, lis romp les dents; et, quand tout fut fini, casaque et veste, montre, bourse, et titchet pour r'v&eacute;n&eacute;, tout 'tait fliamb&eacute;: jusqu'a ses bottes qu'avaient trall&eacute; sur ses pids. Y f&ucirc;tes oblyigis d'port&eacute; pep&eacute;e jusqu'a s'n' hotel, d'y'ou qui nos t&eacute;l&eacute;graphi pour siex louis pour s'en r'v&eacute;n&eacute;. Et l&eacute; v'chin r'v&eacute;nu - mais avr&ocirc;n&eacute;, man pouore chi&eacute;r pep&eacute;e.<br/>
<br/>
Mais, Never no more! s'fait m&eacute;m&eacute;e, n'r&icirc;tha en France sans yeunne d&eacute; nous. Et ch'est pas tout cheunna! mais tch&egrave;s qui s'en va payi les frais? Ch' t'ait au service d&eacute; la gazette qu'il 'tait; et, coumme dit m&eacute;m&eacute;e, ch'est pas tout cheunna! mais tch&egrave;s qui s'en va nos rembours&eacute; sa montre perdue, un tout neu fat d'habits brul&eacute;es, et tr&egrave;s dents d&eacute; d'vant &egrave;sbr&eacute;dl&eacute;es? Sans doute, l&eacute; pr&eacute;dicateu a promins a p&eacute;p&eacute;e d'faithe eunne collecte dans sa chapelle sitot qu'ou s'sa r'b&acirc;tie; mais v'la tchi prendra du temps, sans cont&eacute; qu'dans sa presse, il oublyi d&eacute; d'mand&eacute; not' adress a p&eacute;p&eacute;e, et qu'pep&eacute;e n'sait pon seulement san nom. Ah' mes pouores anmins, ch'qu&eacute; ch'est qu'la vie! J'&eacute;tha&icirc;mes p't'&ecirc;tre mus fait d'rest&eacute; forgi &agrave; Saint Jean.<br/>
<br/>
<i><a href="brambilo.html">Miss Lonore Pain</a>.</i><br/>
<br/>
Poscrippe. - Et m&eacute; qu'&eacute;tais pour &egrave;scrithe des v&eacute;rsets d'temps en temps! Tch&egrave;s qui peut met' san tcheu a &egrave;scrithe des v&eacute;rsets, j'vos d'mande, quand nou's a un p&eacute;the en br&eacute;delles au liet, et qu'san Bos fait l'train pour sav&eacute; tch&egrave;s qu'&eacute;st d&eacute;v'nu d'sa quartchaison d'papi.<br/>
<br/>
<i>Morning News 22/9/1911</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="painfragment.html">A Fragment in the Patois</a><p>
<li><a href="painlarmor.html">Larmor ch&egrave;s preumi S'tembre, 1911</a><p>
<li><a href="paindrubbing.html">How Piteur takes a drubbing</a><p>
<li><a href="painnavidgi.html">L'Morning News n'peut pon Navidgi sans nous</a><p>
<li><a href="painduty.html">Piteur Pain on duty again</a><p>
<li><a href="painrvint.html">Mait' Piteur s'en r'vint</a><p>
<li><a href="painmotorcar.html">How Piteur buys a motor-car</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painrtou.html by HTTrack Website Copier/3.x [XR&CO'2014], Tue, 15 Jul 2025 13:58:50 GMT -->
</HTML>

