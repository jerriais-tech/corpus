<HTML>
<HEAD>
<TITLE>Piteur in favour of New Rules</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur in favour of New Rules</h2></font></center><p>


J'sortais du marchi a pa&icirc;son ou-&ecirc;s qu'j'avais 't&eacute; faithe un tou vaie si j'trouvrais eunne t&ecirc;te d'andjulle a bouan marchi pour faithe du bouoillon d'poule pour Lonore qu'a des bat-ments d'tcheu toutes les fais qu'sa m&eacute;the lis d'mande de y'aidji a faithe le gros travas. J'sortais d'l&agrave; sans av&eacute; trouv&eacute; r&icirc;n a man gout, tout &eacute;tait trop frais, quand Daniel Duva, qu'etait a &ecirc;spi&eacute; par la f'n&ecirc;tre de haut d'siez Couillard, m'fit sinne se ramont&eacute;.<br/>
<br/>
Ils 'taient l&agrave; un fliotchet a d'vis&eacute;, a &ecirc;scrithe, et a consult&eacute; les R&eacute;gli&eacute;ments d'la Soci&eacute;t&eacute;. Ah ha! N&eacute; v'la Piteur, qui s'fites; tu t'en vas nos baillyi un coup d'main. Ch'est nous que j'nos n'allons &ecirc;sprouv&eacute; a capsa&iuml;z&eacute; les viers R&eacute;gli&eacute;ments.<br/>
<br/>
D'vant que d'c'menchi, qu&eacute; j'dis; j'voudrais sav&eacute; d'tchi bord est l'Connon? car, dites que j'vos l'dit, ous &eacute;thez du fi a r'teurtes - ch'est un fi&egrave;tre mailin!<br/>
<br/>
L'Conon n'en est pon, qui m'dites. Jommais pus i' n&eacute; balla d'sa goule dans not' Hall a mains qu'nou n'lis d'mande de r'venin eqpr&egrave;s pour compt&eacute; les vouaix; et coumme y'en a qui disent qui v&eacute; doublye en comptant - tu n'as qu'faithe d'av&eacute; peux; l'conon est bost&eacute;.<br/>
<br/>
Ch'la etant, j'resti lus a&icirc;dji. I' fut conv'nu qu'il 'tait temps qu'y'eusse un chang'ment d'fond-en-combye; y'avait trop longtemps que l's'affaithes 'taient gouvern&eacute;es par un p'tit Clob, tr&eacute;jous les m&ecirc;mes, qui pouvaient faithe des r&eacute;gli&eacute;ments, d&egrave;spens&eacute; des sous, entomm&eacute; des proc&egrave;s - et les perdre - sans jommais consult&eacute; les membres. &quot;L'Temps est v'nu, s'fit yun, d'mettre tout l'monde sus l'm&ecirc;me pi, dans la Soci&eacute;t&eacute;. Y'a un diton qui veurt &quot;que l'sien qui paie c'mande&quot; et, I'm be-dam! j'nos n'allons c'mand&eacute;&quot;<br/>
<br/>
Right! qu&eacute; j'dit; j'sis d'vot' bord! Mais m&ecirc;fious! Les autres s'en vont s'teurtre et s'trimouss&eacute; pour t&acirc;chi d'vos &ecirc;smaglyi. Nou vos ditha qu'ous &ecirc;tes hor d'ordre; qu'vot' Proposition n'est pas bin &ecirc;scritte, qu'ous &ecirc;ts trop tard, qui vaudrait mus ajourn&eacute; a l'hiv&eacute; tchi vint; et tch&egrave;s qu'j'en sait tchi'l autres triques qui s'en vont &ecirc;sprouv&eacute; pour vos rou&ocirc;l&eacute;. Ous avez a faithe a des des malins qu'ont gouvern&eacute; touos seurs si longtemps qu'i' aimthaient quazi autant coul&eacute; l'navithe que d'en vaie d'autres prendre la barre! Certain'ment qu'ous avez raison! Certain'ment qu'y'&agrave; parmi vous tout autant - et pus - d'gens capablyes de gouv&eacute;rn&eacute; qu'touos ch&egrave;s viers navigant l&agrave;! Certain'ment qu'ch'est a vous l'navithe; et certain'ment qu'ous avez grand'ment raison de voul&eacute; chou&ecirc;si les siens qui gouvern&eacute;thont! J'sis d'vot' botd!<br/>
<br/>
&quot;Bin dit, Piteur, s'fit Jim Qu&eacute;nod. Et pis, v&eacute; tu, j'soummes enni&egrave;z d'vaie tr&eacute;jous les m&ecirc;mes juges &egrave;s Shows! Coumme si n'y'en avait pon d'tout aussi aufaits parmi les p'tits souscripteurs! Mais nennin! Faut pou&eacute; afford&eacute; a payi un Louis pour se counnaitre en b&ecirc;tes; et n'y'a, a ch'qui disent, qu'les siens qu'ont un Louis d'&egrave;speigne qui peuvent counnaitre les points d'eunne g'niche!<br/>
<br/>
Slow 'an sure! que j'lus dis. Et prennez bin vos pr&eacute;sautions, car le tcheur de l'houmme - du sien qui peut afford&eacute; un Louis - est djiantr&eacute;ment malin, et i' vos boul'lont si peuvent. R'gardez dans tchi rage chu saint houmme de Recteu Gruchy s'mint, Sam'di pass&eacute;, viyant que l'Pr&eacute;sident t'nait d'vot' bord! Chu pouore Recteu! il est si accouotum&eacute; a c'mand&eacute; les brebis d'san troup&eacute; - i' n'sont fliotchet, a ch'que j'ai oui - qui vos prend tous pour des moutons. J'en ai r'gr&eacute;t pour li, mais si j'avais un avis a lis dounn&eacute;, ch&eacute; s'ait d's'otchup&eacute; de ch'qui concerne sa profession; ch'n'est pas la pli&eacute;che d'un pr&ecirc;cheux d'&ecirc;tre a rou&acirc;bli&eacute; dans un clob d'Agritchultuthe.<br/>
<br/>
J'p&acirc;slimes oquo eunne pose. Nou n'sattend pon a autchun embaras, Sam'di. Tout a 't&eacute; dit pour ou contre; et y'a eunne enorme majorit&eacute; contre les siens qui voudraient continu&eacute; a gard&eacute; l'Clob dans lus pouchette. Et not gens sont trantchilles sus la comp'tie - tout s'fait 'fair an' above board' a ch't'heu.<br/>
<br/>
<i><a href="brambilo.html">Piteur Pain</a></i><br/>
<i>The Morning News 10/12/1913</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="fermethie.html">La f&egrave;rmethie en J&egrave;rriais</a><p>
<li><a href="painfermiers.html">P&icirc;teur et les Fermi&egrave;rs</a><p>
<li><a href="painherdbook.html">Mister Pain Betrays Herd Book Secrets</a><p>
<li><a href="painnoble.html">All about Golden Fern's Noble</a><p>
<li><a href="painbullshow.html">Piteur reports on the bull show</a><p>
<li><a href="painexpert.html">Rapport d'Expert?</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="cahouain_betes.html">T&eacute; r'connais-tu un mio dans les b&ecirc;tes?</a><p>

<li><a href="vaque.html">La Compliainte d'une Vaque</a><p>
<li><a href="jerseycow.html">Les vaques d&eacute; J&egrave;rri</a><p>
<li><a href="jerriaises.html">Les J&egrave;rriaises</a><p>
<li><a href="gdfvaque.html">Nouot' chi&eacute;the p&eacute;tite vaque</a><p>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="gdftouau.html">Av'-ous consult&eacute; l'touauth&eacute;?</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="betesacones.html">Les B&ecirc;tes &agrave; C&ocirc;nes</a><p>
<li><a href="achocre.html">L'Achocre</a><p>
<li><a href="boeux1914.html">Une nouvelle sorte d'Boeux</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="bellevaque.html">La Belle Vaque &agrave; Charlie</a><p>
<li><a href="mavieillenancy.html">Ma vieille Nancy</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

