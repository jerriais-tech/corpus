<HTML>

<!-- Mirrored from members.societe-jersiaise.org/geraint/jerriais/gdftelevision2.html by HTTrack Website Copier/3.x [XR&CO'2014], Tue, 15 Jul 2025 13:46:52 GMT -->
<HEAD>
<TITLE>Les d'vis du Bouan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Bouan'homme George</h2></font></center><p>

&quot;Chein tch'il a dans la t&ecirc;te, i' n'l'a pon ailleurs, ch't'&icirc;l&agrave;!&quot; s'fit M&ecirc;rayeu l'aut's&eacute;. <br/>
<br/>
&quot;L&eacute; tch&eacute;, m'm&egrave;e? &quot;Fran&ccedil;ouais li d'mandit: <br/>
<br/>
&quot;Tan p'p&egrave;e!&quot; sa m'm&egrave;e l&icirc; r&ecirc;ponnit. <br/>
<br/>
&quot;Bon! Tch'&ecirc;qu'il a fait, chutte fais?&quot; Douard l&icirc; d'mandit: <br/>
<br/>
&quot;Ch'est chein tch'i' n'a pon fait, tchi m'emb&ecirc;te!&quot; sa m'm&egrave;e l&icirc; r&ecirc;ponnit: &quot;J'l&icirc;-avais d'mand&eacute; d'aller en ville vaie s'i' l'y-a mouoyain d'acater ieune d&eacute; ches machinnes-l&agrave; qu'nou-s appelle &quot;T&eacute;l&eacute;v&icirc;sion!&quot; <br/>
<br/>
&quot;Pourtchi qu'tu n'e d'mandes pon &agrave; m'n'onclye George d&eacute; t'en envyer ieune d&eacute; l'Am&eacute;thique, m'm&egrave;e?&quot; l&eacute; p'tit l&icirc; d&icirc;t!<br/>
<br/>
&quot;M&ecirc;rayeu!&quot; j'l&icirc; dis: &quot;Tu sai bein qu&eacute; j'n'avons pon b&eacute;souain d'it&eacute; dans la maiethon! J'avons l'radio, et tu n'pouorrais pas aver les deux en allant en m&ecirc;me temps!&quot; <br/>
<br/>
&quot;Eh bein!&quot; m'd&icirc;t M&ecirc;rayeu: &quot;Nou peut tr&eacute;jous vendre l&eacute; radio! La t&eacute;l&eacute;v&icirc;sion nouos don'na la m&egrave;me chose, s&eacute;non qu'nou v&egrave;rra l's'artistes jouer et chanter!&quot; <br/>
<br/>
&quot;Quant &agrave; m&eacute;,&quot; j'l&icirc; dis: &quot;J'aime mus les ou&iuml; qu&eacute; d'les vaie! Crai-tu qu&eacute; j'veur p&egrave;rdre mes s&eacute;th&eacute;es &agrave; r'garder tchique hardelle faithe des morgaches et la ou&iuml; chanter en m&egrave;me temps? Quant i' chantent un op&eacute;ra, par exempl'ye, il' ouvrent la bec si grande pour aveindre les hautes notes qu&eacute; nou n'vait qu'eune bouoche et des dents dans la t&eacute;l&eacute;v&icirc;sion! A m'n' id&eacute;e, ch'est bein pus pliaisant d'les ou&iuml; sans aver &agrave; les r'garder!&quot;<br/>
<br/>
&quot;Eh bein!&quot; M&ecirc;rayeu m'dit: &quot;J'ai m'n'opinion &eacute;tout, m&eacute;! J'avons un tas d'anm&icirc;ns hors pays, et i' n'l'l&eacute;thait qu'&agrave; lus &ecirc;crithe d'aller d'vant ieune d&eacute; ches machinnes-l&agrave;, iou tch'i' d'meuthent, et nou les v&egrave;rrait ich&icirc;n! Ou bein, i' pouorraient p't'&ecirc;t' en acater ieune ieux-m&egrave;mes. Dans chu cas-l&agrave;, nou pouorrai s'entr'p&acirc;ler l'trav&egrave;rs d&eacute; la machinne et nou s'v&egrave;rrait en m&egrave;me temps!&quot; <br/>
<br/>
&quot;Ma pouorre femme!&quot; j'l&icirc; dis: &quot;Ch'n'est pon d'm&egrave;me qu&eacute; ch'la s'fait!&quot;<br/>
<br/>
&quot;Tch'&ecirc;que't'y connais, t&eacute;?&quot; ou' m'd&icirc;t: &quot;En as-tu veu, d'ches machinnes-l&agrave;?&quot;<br/>
<br/>
&quot;Mais oui, j'en ai veu!&quot; j'l&icirc; dis: &quot;J'en ai veu eune racachie en Am&eacute;thique!&quot;<br/>
<br/>
&quot;Quand j'tais l&agrave;-bas, l'y-en avait tant qu&eacute; j'tais au point qu&eacute; j'prenais bouan souain d'aller pas siez les gens tch'en avaient! A la pliaiche d&eacute; bailli d'sa bec entouor' le saiethons d'<a href="tonmates.html">tonmates</a> et d'<a href="patate.html">patates</a> come j'faiethons en J&egrave;rri, les gens s'assi&eacute;vent &agrave; r'garder chutte fichue t&eacute;l&eacute;v&icirc;sion-l&agrave; toute la s&eacute;th&eacute;e, et n'l'y'a pas mouoyain d'lus &egrave;rachi eune patholle du corps! Et pis, &eacute;tout, la t&eacute;l&eacute;v&icirc;sion vouos montre un tas d'b&ecirc;tin qu'nou n'a p't'&ecirc;t' pon envie d'vaie. Dans des temps nou n'y conna&icirc;t ni bliu ni blianc!&quot;<br/>
<br/>
&quot;Eune fais, j'eus &agrave; passer la s&eacute;th&eacute;e &agrave; r'garder eune femme montrer et explyitchi au monde comment faithe d'la g&acirc;che. V'la tchi m'fit l'sang bouolli dans l'corps, vivyant qu&eacute; l's'Am&eacute;thitchaines n&eacute; peuvent pon seulemen faithe des <a href="mervelles.html">m&egrave;rvelles</a>, sans p&acirc;ler d'<a href="gache_amendee.html">g&acirc;che</a>! Eune s&eacute;th&eacute;e d'temps, j'eus &agrave; r'garder deux grecs lus entr'tchulbuter, - et eune aut' s&eacute;th&eacute;e, j'eus &agrave; vaie et &ecirc;couter tchique dr&icirc;nette chantonner un tas d'niol&icirc;n dans un caf&eacute;-chantant. Oulle avait eune vouaix racl'ye, man bouan'homme, et quant ou' n'chantait pon ou' s&eacute; m'tait &agrave; cac'ter tchique b&ecirc;tin entouor' l'amour tchi l'emp&ecirc;chait d'dormi la niet! Sans doute, les jannes gens en Am&eacute;thique, tchi n'ont janmais ou&iuml; l'J&egrave;rriais, craient qu'ch'est b&eacute;, ieux! S'i' ch'avait 't&eacute; eune bouanne chanson comme &quot;Aupr&eacute;s d&eacute; ma blonde!&quot; qu&eacute; man papa soulait canter acouo! Mais, la t&egrave;rribl'ye chose 'tait d'aver &agrave; vaie chutte hardelle-l&agrave;! Sus l'radio, nou-s &eacute;thait au mains &ecirc;vit&eacute; ch'la! Oulle 'tait peinte et poudr&eacute;e et dr&ocirc;lement att&icirc;nt&eacute;e, et ou' cac'tait comme eune pie d&egrave;nichie!&quot;<br/>
<br/>
&quot;Pour d&eacute; m&eacute;, j&eacute; n'veur pon d't&eacute;l&eacute;v&icirc;sion dans la maiethon! Pas acouo tr&eacute;jous. J'crai, m&eacute;, qu&eacute; dans disions dgi&ecirc;x ans d'ich&icirc;n, v'la tch'&eacute;tha rempliaichi l'<a href="cinnemasgj.html">cinn&eacute;ma</a>. Quand chu temps-l&agrave; veindra, la t&eacute;l&eacute;v&icirc;sion vaudra la peine d'aver!&quot;<br/>
<br/>
<i><a href="lefeuvre.html">George d'La Forge</a></i><br/>
<i>1/1951</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdftelevision.html">La t&eacute;l&eacute;vision</a><p>

<li><a href="rediffusion.html">Rediffusion</a><p>
<li><a href="couedlezarde.html">La Coue d'L&ecirc;zarde</a><p>
<li><a href="television.html">La T&eacute;l&eacute;vision</a><p>

<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="nivlotties.html">Du neu et des niv'lot'ties</a><p>
<li><a href="wireless.html">Wireless</a><p>
<li><a href="trantchilleradio.html">Une Seth&eacute;e Trantchille</a><p>
<li><a href="setheetrantchille.html">Une Seth&eacute;e Trantchille</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdftelevision2.html by HTTrack Website Copier/3.x [XR&CO'2014], Tue, 15 Jul 2025 13:46:52 GMT -->
</HTML>

