<HTML>

<!-- Mirrored from members.societe-jersiaise.org/geraint/jerriais/rapineux2.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
<HEAD>
<TITLE>Le Rapineux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Rapineux</h2>
(&Ecirc;mit&eacute; de Moli&egrave;re.)</font></center><p>

<i>Ma&icirc;t'e Tom est un avare de la prumi&egrave;re esp&ecirc;ce. Il a tout fin pliein d'sous, qui tieint enfrum&eacute;s dans un grand coffre-fort. I crei que tous le volent. I veint de donner congi &agrave; sen valet Pierrot parcequ'i creit qu'i l'a vol&eacute;.</i><br/>
<br/>

<CENTER><TABLE>

<tr><td width=10%><i>Me. Tom. </i></td><td>Pierrot! Pierrot!<br/></TD></TR>
<tr><td width=10%><i>Pierrot.</i> </td><td>Mei v'chin.  Qu'est qu'ous m'voulez?<br/></TD></TR>
<tr><td width=10%><i>Me. Tom.</i></td><td>Je veurs te ve&icirc;r.<br/></TD></TR>
<tr><td width=10%><i>Pierrot.</i></td><td>Me v'chin, j'vos dit.<br/></TD></TR>
<tr><td width=10%><i>Me. Tom.</i></td><td>Tu m'as vol&eacute;, maufait fripon, coquin, voleux.<br/></TD></TR>
<tr><td width=10%><i>Pierrot.</td><td></i>Oh! Oh!<br/></TD></TR>
<tr><td width=10%><i>Me. Tom.</td><td></i>Au secours! I m'a vol&eacute;.<br/></TD></TR>
<tr><td width=10%><i>Pierrot.</i></td><td>N'ayiz pon d'peux. Je n'men vais pon filer. Je m'attraperai bein mei-m&ecirc;me. Qu'est-que je vos ai prins?<br/></TD></TR>
<tr><td width=10%><i>Me. T.</td><td></i>Mes sous.<br/></TD></TR>
<tr><td width=10%><i>P.</i></td><td>Vos sous? Ous en avez don pour prendre?<br/></TD></TR>
<tr><td width=10%><i>Me. T.</i></td><td>Qu'estqui t'la dit que j'en ai?<br/></TD></TR>
<tr><td width=10%><i>Me. T.</td><td></i>Mei-m&ecirc;me?<br/></TD></TR>
<tr><td width=10%><i>P.</i></td><td>Vous-m&ecirc;me.<br/></TD></TR>
<tr><td width=10%><i>P.</td><td></i>V&egrave;re, vous-m&ecirc;me, ou quiques-uns qui vos r'sembllent, et i n'y-en a pon &ecirc;pais.<br/></TD></TR>
<tr><td width=10%><i>Me. T.</td><td></i>Impertinent, affront&eacute;, voleux, doune mei mes sous.<br/></TD></TR>
<tr><td width=10%><i>P.</i></td><td>I faudrait l's aveir pour vos les douner. Je n'garde pas vot'e bourse.<br/></TD></TR>
<tr><td width=10%><i>Me. T.</i></td><td>Ensa, pon d'niolin. Je veurs mes sous.<br/></TD></TR>
<tr><td width=10%><i>P.</i></td><td>Eh bein! prenez-les quant i vos pliaira. Je n'y mets pas d'opposition. I n'valent pon la peine de ramasser, vos sous.<br/></TD></TR>
<tr><td width=10%><i>Me. T.</td><td>(En bas:)</i> I seit bein que j'en ai. <i>(En haut:)</i> Coum'estque tu sai qui n'valent rein? En as-tu ieu &agrave; d&ecirc;pens&eacute;?<br/></TD></TR>
<tr><td width=10%><i>P.</td><td></i>Nennin-gia, j'nen ai pon ieu. Je n'peux pon seulement vos &ecirc;rachir un liard, maufait avare.<br/></TD></TR>
<tr><td width=10%><i>Me. T.</td><td></i>Qu&eacute;ment!<br/></TD></TR>
<tr><td width=10%><i>P.</i></td><td>Je dit que ch'est de quei triste que les avares et les rapineurs.<br/></TD></TR>
<tr><td width=10%><i>Me. T.</td><td></i>Tu m'appelles un avare!<br/></TD></TR>
<tr><td width=10%><i>P.</i></td><td>Ous l'dites.<br/></TD></TR>
<tr><td width=10%><i>Me. T.</i></td><td>Mei!<br/></TD></TR>
<tr><td width=10%><i>P.</i></td><td>Oui, vous. Ch'est la peste de la Soci&ecirc;t&eacute;, la ruine du monde, les saccageurs des veuves et des orphelins, des gens qui n'ont pas le moindre natur&eacute;, des &#8230;<br/></TD></TR>
<tr><td width=10%><i>Me. T.</td><td></i>Mei!<br/></TD></TR>
<tr><td width=10%><i>P.</i></td><td>V&egrave;re, touos les avaricieurs. Quand nou veit un it&eacute; nigaud &ecirc;tre si en peine de deux-treis liards qu'i n'pouorra pon emporter auve li, ch'est &agrave; faire pester, rein que d'y penser.<br/></TD></TR>
<tr><td width=10%><i>Me. T.</td><td></i>Ah! je vei, tu me les as prins, mes herpins.<br/></TD></TR>
<tr><td width=10%><i>P.</i></td><td><i>(En bas:)</i> Ma fei, i quemenche &agrave; l'creire. <i>(En haut:)</i> Qu'est qui vos l'dit?<br/></TD></TR>
<tr><td width=10%><i>Me. T.</td><td></i>Montre mei tes mains.<br/></TD></TR>
<tr><td width=10%><i>P.</i></td><td>L&agrave;!<br/></TD></TR>
<tr><td width=10%><i>Me. T.</td><td></i>D&ecirc;halle tes paouttes. <br/></TD></TR>
<tr><td width=10%><i>P.</i></td><td>L&agrave;!<br/></TD></TR>
<tr><td width=10%><i>Me. T.</td><td></i>Ten chap&eacute;.<br/></TD></TR>
<tr><td width=10%><i>P.</i></td><td>L&agrave;. Respect votre honneu. Est-che assez?<br/></TD></TR>
<tr><td width=10%><i>Me. T.</td><td></i>Tes cauches.<br/></TD></TR>
<tr><td width=10%><i>P.</i></td><td>L&agrave;!<br/></TD></TR>
<tr><td width=10%><i>Me. T.</td><td></i>Ch&acirc;que-les.<br/></TD></TR>
<tr><td width=10%><i>P.</i></td><td>L&agrave;!<br/></TD></TR>
<tr><td width=10%><i>Me. T.</td><td></i>Ouest-don qu'i les a fouorr&eacute;s?  Les as-tu aval&eacute;s?<br/></TD></TR>
<tr><td width=10%><i>P.</i></td><td>Et j'crei que nou pouorrait bein, apr&egrave;s 't&eacute; &agrave; vot'e service &agrave; mangir de l'aveine de parei, du pain mou&ecirc;si et du lard rou&ecirc;tre. Ch'est assez pour en devenin maigres coume des heingres. R'gardez mes mains, nou veit quasi le jour le travers. (I chante:-)<br/>
<br/></TD></TR>
<tr><td width=10%></td><td><div align="center">Rapine accouo, rapine accouo,<br/>
Agu&egrave;ne accouo coume un pouor'fo;<br/>
En jouiras-tu apr&egrave;s la mort?<br/>
<br/></TD></TR>
<tr><td width=10%><i>Me. T.</i></td><td>Moqueux!<br/></TD></TR>
<tr><td width=10%><i>P.</i></td><td>Au moqueux la moquerie, et au rapineux les herpins.<br/></TD></TR>
<tr><td width=10%><i>Me. T.</td><td></i>Va tei faire quatorze, et laisse mei en r'pos.<br/></TD></TR>
<tr><td width=10%><i>P.</i></td><td>Mercie. (I sort en chantant:-)<br/></TD></TR>
<tr><td width=10%></td><td><div align="center">Nou dit que sen fils Nicolas,<br/>
Qu'en h&eacute;rit'ra &agrave; sen tr&eacute;pas,<br/>
Va d&ecirc;j&agrave; pus vit' que ses ch'vaux;<br/>
I d&ecirc;mou&ecirc;sira les herpins,<br/>
Et jusqu'&agrave;-c' que tout seit es q'mins,<br/>
I n'&eacute;ra pon vraiment de r'pos.<br/></div>
<br/></TD></TR></TABLE></CENTER><p>
<br/>
<i><a href="legros.html">AALG?</a></i><br/>
<i>1870</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="rapineux.html">Le Rapineux</a><p>
<li><a href="sousvoc.html">Les sou en J&egrave;rriais</a><p>
<li><a href="billes.html">Les billes et les pi&eacute;ches en J&egrave;rriais</a><p>
<li><a href="esriches.html">Suppliquation &egrave;s Riches</a><p>
<li><a href="uro.html">Un &ucirc;ro &ecirc;pa&icirc;ngni est un &ucirc;ro g&acirc;ngni!</a><p>
<li><a href="jeunhom.html">Un Jeune Homme d'ach'tte heure</a><p>
<li><a href="kronique.html">A l'Editeu de la Kronique</a><p>
<li><a href="caudle5l.html">Les Chinq Louis</a><p>
<li><a href="moralisings.html">Moralisings on the Vanity of Riches</a><p>

<li><a href="painliving.html">Mrs Pain Discourses on the Cost of Living</a><p>
<li><a href="pmcost.html">The cost of living</a><p>
<li><a href="banquedepargnes.html">Banque d'&Ecirc;pargnes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/rapineux2.html by HTTrack Website Copier/3.x [XR&CO'2014], Tue, 15 Jul 2025 14:01:39 GMT -->
</HTML>

