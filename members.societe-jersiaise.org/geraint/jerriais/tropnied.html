<HTML>

<!-- Mirrored from members.societe-jersiaise.org/geraint/jerriais/tropnied.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Le Trop Ni&egrave;d</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Le Trop Ni&egrave;d</h2></font></center><p><br>
<CENTER><TABLE><TR><TD>
J&eacute; cr&eacute; qu&eacute; l'cidre &egrave;s bouon<br>
Si t'uan b&eacute; en mod&eacute;ration,<br>
B&eacute; zen tou' ca&ucirc; si tu'as du fr&eacute; dans la t&ecirc;te,<br>
Mais prend m'navis et n's&eacute; bas b&ecirc;te,<br>
L&eacute; trop ni&egrave;d.<br>
<br>
Pr&ocirc;n&eacute;, 'tu dis, et v&egrave;the<br>
Tu peux pr&ocirc;n&eacute; si tu y'as affaithe,<br>
Mais n'p&acirc;le pon trop d'tan v&ecirc;sin si n'es pas l&agrave;<br>
D&eacute; chein qui fait, ny d&eacute; chein qu'il a,<br>
L&eacute; trop ni&egrave;d.<br>
<br>
Bein certain'ment tu peux t'proumn&eacute;,<br>
Fait l&eacute; tchicq fais pour t&eacute; d'senni&eacute;;<br>
Mais Courses et &#147;Sports&#148; et tout chonna, gar&ccedil;on<br>
N'arache ni Doque ni Meurdron,<br>
L&eacute; trop ni&egrave;d.<br>
<br>
Tu peux gronn&eacute; bein seux,<br>
Si tan domestique &egrave;s pi&eacute;rcheux.<br>
Ronne don doeux cos qui s&eacute; r'm&egrave;tte en travas<br>
Mais la gron'nie, tu v&eacute; met l's'esprits bas.<br>
L&eacute; trop ni&egrave;d.<br>
<br>
Yiun des miyieux dit-ons qui yai<br>
Yiun qu'in'vos trompe janmais,<br>
Tchi n'ouet qu'une quioche j's&eacute; bein n'ou&eacute; qu'un son,<br>
Et pourtant l&eacute; pus vrai d'a&ucirc;tchun dit-on,<br>
Est qu&eacute; l'trop ni&egrave;d.<br>
<br>
</TD></TR></TABLE></CENTER>

&nbsp;<p>


<i>V&egrave;rsion mod&egrave;rn&icirc;s&eacute;e:</i><br/>
<br/>
<CENTER><TABLE><TR><TD>
<center><font color="#215e21"><h2>L&eacute; Trop Niet</h2></font></center><p>

J&eacute; crai qu&eacute; l'cidre est bouon<br/>
si tu'en bai en mod&eacute;th&acirc;tion:<br/>
bai-z-en tout ca&ucirc;d si tu'as du fraid dans la t&ecirc;te,<br/>
mais prend m'n avis et n'sai pas b&ecirc;te:<br/>
l&eacute; trop niet.<br/>
<br/>
Pr&ocirc;nez, tu dis, et v&eacute;the<br/>
tu peux pr&ocirc;ner si tu y'as affaithe,<br/>
mais n'p&acirc;le pon trop d'tan va&icirc;th&icirc;n s'i' n'est pas l&agrave;,<br/>
d&eacute; chein qu'i' fait, ni d&eacute; chein qu'il a:<br/>
l&eacute; trop niet.<br/>
<br/>
Bein certain'ment tu peux t'pronm'ner.<br/>
Fai-l&eacute; tchiquefais pour t&eacute; d'sennyer;<br/>
mais courses et sports et tout chonna, gar&ccedil;on,<br/>
n'&ecirc;rache ni doque ni meurdron:<br/>
l&eacute; trop niet.<br/>
<br/>
Tu peux gronner bein seux,<br/>
si tan domestique est pi&egrave;rcheux.<br/>
Ronne don deux cos qu'i' s'&egrave;rmette en travas.<br/>
Mais la gronn'nie, tu vai, met l's esprits bas:<br/>
l&eacute; trop niet.<br/>
<br/>
Iun des miyeu ditons qu'i' y'ait,<br/>
iun tchi n'vos trompe janmais:<br/>
Tchi n'ouait qu'eune clioche, j'sai bein, n'ouait qu'un son.<br/>
Et pourtant l&eacute; pus vrai d'autchun diton:<br/>
est qu&eacute; l'trop niet.<br/>

</TD></TR></TABLE></CENTER>
<br/>




&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="tropniet.html">L&eacute; trop niet</a><p>
<li><a href="couques_milice.html">Trop d'Couques G&acirc;tent la Soupe</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tropnied.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
