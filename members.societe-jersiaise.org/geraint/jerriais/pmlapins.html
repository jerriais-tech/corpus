<HTML>
<HEAD>
<TITLE>Merrienne et les lapins</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et les lapins</h2>
Ph'lip sus la bethie</font></center><p>
<br/>
<font size="-1"><i>&agrave; Portinf&eacute;, <br/>
Saint Ou.</i><br/></font>
<br/>
Moussieu L'Editeu,<br/>
<br/><img src="lapin.jpg" width="118" height="116" alt="un lap&icirc;n" title="un lap&icirc;n" border="0" align="right" />
Quand la s'maine pass&eacute;e, j'dis &agrave; la Merrienne que je n'portethais pas une autre bouq't&eacute;e d'ieau &agrave; san fichu gardin, j'm'attendais qu'ou me f'thait des r'proches, mais, &agrave; ma grande surprinse, ou m'dit qu'ou viyait que j'tais l&acirc;ss&eacute;, et qu'oulle avait pens&eacute; &agrave; une autre mani&egrave;the de d&ecirc;truithe la serclye. Le pr&eacute;chain matin la v'l&agrave; horte siez notre fils, le Bram, et, au but d'une heuthe ou d'm&ecirc;me, ou r'vint avec trais lapins dans une pouque.<br/>
<br/>
&quot;Mes fleurs ont tant enhann&eacute;,&quot; ou m'dit, &quot;que rein s'en va les sauver, mais, au mains, y'a moyen de cliergi la fichue serclye. L&eacute; Bram m'a pr&ecirc;t&eacute; des lapins et j'm'en vais les laissi &agrave; b&acirc;non dans l'gardin. Un lapin mange d'la serclye comme il avale autchune autre chose de bouon, et j'si seuze que dans deux ou trais jours man gardin s'sa cliait. Quand ils &eacute;thont fini, j'les rapport&eacute;thait siez l'Bram, et j'pou&ocirc;rrai qu'menchi &agrave; penser &agrave; un nouvieau gardin. J'ai 't&eacute; b&ecirc;te, car j'&eacute;thais deu y penser d'vant.&quot;<br/>
<br/>
&quot;Une raide bouonne id&eacute;e, ma vielle,&quot; j'li dis, en sou&ocirc;riant, &quot;mais est-che trais lapines qu'tu as l&agrave;, ou y'&eacute;thait-t'i', par chance, un lapin parmi yeux ?&quot;<br/>
<br/>
&quot;J'n'ai pas r'gard&eacute;,&quot; ou raiponnit, &quot;mais, quand y'en &eacute;thait yun, tch&egrave;sque chonna fait ?&quot;<br/>
<br/>
&quot;Si y'a un lapin,&quot; j'li dis, &quot;tu v&ecirc;rras b&eacute;t&ocirc;t dans l'fond du gardin des gros creux, et un mio p&ucirc;s tard j'&eacute;thons une multitude de p'tits lapins &agrave; d&ecirc;truithe pas seulement tan gardin, mais ma bordeuse d&eacute; patates. Il est vrai que j'pou&ocirc;rrai en tither tchitchuns, mais ch'est d'niet que les balloques vont r&ocirc;d&eacute;, et je n'pou&ocirc;rrai pas &ecirc;tre tr&eacute;jous-l&agrave;. Va tout d'suite attraper chais trais-l&agrave; d'vant tchi qu'menchent &agrave; nos ruiner !&quot;<br/>
<br/>
Mais, Moussieu, les creux sont d&eacute;j&agrave; l&agrave;, et j'si au m'sesp&eacute; car j'appr&eacute;hende hardi d'mins&egrave;the. La Merrienne a trouv&eacute; que ch'est bein aisi d'mettre train lapins dans une pouque, mais pas si aisi d'les r'mettre quand ils ont 't&eacute; b&acirc;non.<br/>
<br/>
J'f&ucirc;mes bein int&eacute;r&ecirc;ssis &agrave; li&egrave;the l'histouaithe dans la &quot;Post&quot; d'la visite de nos milliciens &agrave; Londres en nonante-sept, avec la belle photographie de chutte brave compagnie. J'fis la r'merque que ch'tait assez dr&ocirc;le que l'<a href="lebrocq.html">Douard L&eacute; Br&ocirc;</a> avait surv&ecirc;tchu tout l'restant.<br/>
<br/>
&quot;Ch'n'est pas dr&ocirc;le du tout,&quot; ou dit. &quot;&Agrave; l'&acirc;ge de vingt ans i' n'avait pas touchi une goutte de litcheu, &eacute;pis i' dit &agrave; l'Adj&ucirc;tant tch'i' n'aimait pas les femmes. Tch&egrave;squ'i' t'fait rithe ?&quot;<br/>
<br/>
&quot;Oh, rein du tout, Merrienne, rein du tout,&quot; j'li dis, mais, Moussieu, je riais ocquo &agrave; man tout-seu. J'les connais chais Br&ocirc;s-l&agrave; tchi n'aiment pas les femmes !&quot;<br/>
<br/>
&Agrave; ch'teu, Moussieu, i' s'est arriv&eacute; derni&egrave;thement &agrave; <a href="st_pierre.html">Saint Pi&ecirc;rre</a> une chose que nou n'avait jamais veu d'vant, et tchi m'a fait pens&eacute; &egrave;s bouons vi&egrave;rs jours du temps p&acirc;ss&eacute;. La Police Honorifique a 't&eacute; totalement re-organis&eacute;e, et &agrave; ch'teu i' n'y a pas seulement un nouvieau Conn&eacute;tablye et deux nouvieaux Chantgni&egrave;rs, mais une nouvelle dgaingue d&eacute; Vingt'ni&egrave;rs et d'Offici&egrave;rs du Conn&ecirc;tablye. Et m&eacute; tch'i' se r'souveint des jours quand, parmi les Offici&egrave;rs du Conn&ecirc;tablye se trouvaient d's hommes comme le Sieur Dickson, de Nonpareil, Gordon Malzard, <a href="gwdec.html">George de Carteret</a>, Philippe Bauche, Fra&icirc;nque Luce, Gus Le Cras et tchiques autres, tous des gens bein connus tchi 'taient bein contents d&eacute; servi dans la police. Un notablye p&acirc;raissien que j'rencontris m&ecirc;rcredi au s&eacute;, m'dit tout net et c&acirc;rr&eacute; que ch'n'est pas &agrave; Saint Ou que nou verrait ditet !<br/>
<br/>
J'comprends que l'nouvieau Chantgni &agrave; <a href="st_louothains.html">Saint Louothains</a> n'se nom'tha pas, apr&egrave;s tout, l&eacute; Cornu, mais Emmanuel. J'm'&eacute;tais tromp&eacute; l&agrave;, Moussieu, et j'l'avoue franchement. L&eacute; jeune Raymond L'Cornu s'est trouv&eacute; trop embarrass&eacute;, car i' n'y a pas la main d'&oelig;uvre s&ucirc;s les fermes que y'avait aut'fais, et il &eacute;thait yeu une djobbe &agrave; donner l'temps n&eacute;cessaithe &agrave; san travas comme Chantgni. Mais, il est ocquo jeune, et dans l'entretemps la p&acirc;raisse s'en va aver un raide bouon traisi&egrave;me Chantgni. La Merrienne et m&eacute; j'li souhaitons tout succ&egrave;s.<br/>
<br/>
Une autre chose, Moussieu. La Merrienne dit qu'oulle est bein contente de vaie que d'nos jours l&eacute; Juge Vouaisin et l'Juge Syvret punissent s&eacute;v&egrave;thement autchun homme trouv&eacute; incapablye de cachi san lorry ou san auto &agrave; cause de b&egrave;the. Toutes les fais qu'ou liet dans la g&acirc;zette qu'un pou&ocirc;re mins&eacute;thablye a 't&eacute; envi&eacute; en prison et subit une gr&ocirc;sse amende, sans p&acirc;sler d'une suspension d'sa licence pour un long terme, ou dit que ch'est tant m&ucirc;s. Hier au s&eacute;, oulle en dit un mio trop long, et j'crus tch'il 'tait temps d'li donner mes opinions s&ucirc;s l'sujet.<br/>
<br/>
&quot;Aut'fais,&quot; je qu'menchi, &quot;un homme tchi 'tait arr&ecirc;t&eacute; par la police pour chutte raison-l&agrave; avait l'drouait d'&ecirc;tre examin&eacute; par san docteu, et accordant &agrave; chein que ch't'i'-la disait il allait d'vant l'Juge ou 'tait libre.&quot;<br/>
<br/>
&quot;Mais,&quot; ou dit, &quot;ch'est la m&ecirc;me chose &agrave; ch'teu, par chein qu'nou m'a racont&eacute;.&quot;<br/>
<br/>
&quot;Nouff&eacute;, ch'n'est pas d'm&ecirc;me du tout,&quot; j'li dis. &quot;San docteu peut l'examiner, mais ch'n'est qu'un qu'mench'ment. Nou li prend une p'tite quantit&eacute; d&eacute; sang &eacute;pis nou li dit de d&ecirc;boutonner ses braies, et&#8213;&quot;<br/>
<br/>
&quot;Assez !&quot; ou m'interrompit, &quot;j'comprends chein qu'tu veur dithe, mais est-i' forchi de se soumettre &agrave; tout chonna ?&quot;<br/>
<br/>
&quot;S'i' r'f&ucirc;se,&quot; j'li dis, &quot;i' s'condamne, car la Cour craitha tr&eacute;jous que par aver r'f&ucirc;s&eacute; i' s'est admint coupablye. &Agrave; ch'teu, s'i ne r'f&ucirc;se pas, tout est envi&eacute; &agrave; l'Analyste, et ch'est san rapport tchi d&eacute;cide tout. I' trouve tr&eacute;jous d'alcool dans l'syst&egrave;me, et tchiquefais, accordant &agrave; san rapport, le mins&eacute;thablye a bu tant d'onches dans san jour. Ch'est p't'&ecirc;tre huit onches ou m&ecirc;me p&ucirc;s, et l'pou&ocirc;re balloque est fichu.&quot;<br/>
<br/>
&quot;Et combein qu'ch'est, huit onches ?&quot; ou d'mandit. &quot;Est'che p&ucirc;s qu'une boutelle ?&quot;<br/>
<br/>
&quot;Oh grand doux, n&ecirc;nnin,&quot; j'li dis, &quot;pas la maintchi, mais ch'est assez. &Agrave; ch'teu, i' faut que j'te diche qu'en Angli&eacute;t&eacute;rre ils ont abandonn&eacute; tout chonna, et s'fient comme nou faisait ichin aut'fais, s&ucirc;s l'opinion d'un docteu, car i' sont v'nus &agrave; vaie que souvent l'alcohol dans l'syst&egrave;me est l'&ecirc;ffet de chein qu'un homme avait bu yun ou deux jours devant, &eacute;pis, &eacute;tout, i' r&eacute;alisent qu'un homme peut avaler une boutelle d&eacute; cognac et &ecirc;tre ocquo capablye de cachi san auto sans dangi d'accident, tandis qu'un autre n'pou&ocirc;rra pas s'garder drait apr&egrave;s un p'tit v&ecirc;rre ou deux. En un mot, Merrienne, i' savent que l's hommes sont tous diff&eacute;thents, mais ichin en J&ecirc;rri i' n'pathaissent pas saver chonna ocquo. Comprends-tu chein que j'veur dithe, bouonnefemme ?&quot;<br/>
<br/>
&quot;Oui, s&ucirc;s un sens,&quot; ou raiponnit, &quot;mais je n'si pas ocquo absol&ucirc;ment convaintchue. &Agrave; ch'teu, Ph'lip, quand tu m'racontit ch't histouaithe-l&agrave; de l'homme tch'avait 't&eacute; trouv&eacute; tout nu s&ucirc;s la gr&egrave;ve, ch'n'tait pas vrai, car j'ai veu la Bella ch't'arl&eacute;v&eacute;e, et ou m'a dit que yun d'ses anch&ecirc;tres s'&eacute;tait r'souv'nu que l'homme n'&eacute;tait pas tout nu, car il avait ocquo une pathe de souliers s&ucirc;s les pids !&quot;<br/>
<br/>
<i><a href="lebrocq.html">Ph'lip</a><br/>
8/7/1961 </i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmlapins2.html">La grande tchestchion d'vant l's Etats</a><p>
<li><a href="lapin.html">Un Fameux Lapin</a><p>
<li><a href="embarras2.html">M'n Embarras</a><p>

<li><a href="10lapins.html">Un Dg&egrave;rn&eacute;siais acatit dgiex lap&icirc;ns</a><p>
<li><a href="pmboutelle.html">Merrienne et sa boutelle</a><p>
<li><a href="baithe.html">Baithe en J&egrave;rriais</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
