<HTML>

<!-- Mirrored from members.societe-jersiaise.org/geraint/jerriais/libmousse.html by HTTrack Website Copier/3.x [XR&CO'2014], Tue, 15 Jul 2025 13:58:36 GMT -->
<HEAD>
<TITLE>La Lib&eacute;th&acirc;tion et l'mousse - Liberation</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Lib&eacute;th&acirc;tion et l'mousse</h2></font></center><p><br>
&nbsp;<p>

<img src="libethes.jpg" align="right" alt="Lib&eacute;th&eacute;s">

Ch'tait l'huit d&eacute; Mai, mil neuf chent quarante-chinq. P'p&eacute;e &egrave;rvenait d'l'office d&eacute; bouonne heuthe et quand i' passit la grand' ferme, son couosin Hedley vint couorrant &agrave; la route.<br>
<br>
'J'avons d&ecirc;hall&eacute; not' vier 'lorry' de souos l'&ecirc;train,' i' dit, 'vint-t-en vaie.' Et l&agrave; dans l'bel, l'engin couorrait bein - i'n' fallait pas d'mander &eacute;yo&ugrave; qu'il avait ieu d&eacute; la p&eacute;trole - et les mousses &agrave; Hedley 'taient dans l'dri&eacute;the &agrave; netti l'&ecirc;train avec les bringes d&eacute; l'&ecirc;tabl'ye.<br>
<br>
'Vos en v'nous &agrave; ces s&eacute; en ville avec nous, j'veindrons vos cherchi,' dit Hedley. Mais P'p&eacute;e ne 'tait pas seux car sa m&eacute;the s'en v'nait pouor la seth&eacute;e et ou s'en allait rester &agrave; couochi siez ieux. 'Mais, i' faut v'nin tous,' dit Hedley et l'affaithe fut decid&eacute;e. La bouonnefemme arrivit &agrave; pid avec san grand pagas et sa bounne c&acirc;saque et apr&egrave;s l'th&eacute;e, M'm&eacute;e, P'p&eacute;e et la mousse fitent seux qu'i' 'taient bein abriy&eacute;s car le 'lorry' s'en allait &agrave; sept heuthes pour les ram&acirc;sser.<br>
<br>
'Pourtchi,' dit P'p&eacute;e &agrave; sa m&eacute;the, 'que tu as mint ta bouonne c&acirc;saque pour aller en ville &agrave; ces s&eacute;?' 'Eh bein,' s'fit la bouonnefemme, 'j'ai mint ma bouonne robe de souais &eacute;tout. Moussieu Churchill a dit que j'nos allons &ecirc;tre libeth&eacute;s et j'm'en vais montrer &egrave;s Allemands que j'sommes pas tous en chiques.' Pas d'ardgument - car Hedley et san 'lorry' 'taient dans l'bel. Le vaisin &agrave; Hedley 'tait monte en d'riethe avec sa femme et ses mousses et i'n'y avait pr&eacute;squ&eacute; pas d'run pouor P'p&eacute;e, M'm&eacute;e, la mousse et la bouonnefemme.<br>
<br>
Mais il' lus assi&eacute;vitent sus les c&acirc;sses &agrave; patates et Gladys, la femme &agrave; Hedley, avait mint des tchaises dans mitan et ou n'en passit ieune &agrave; la grand'm&eacute;the. Trais des pus p'tits grimpitent sus lus m&eacute;the et la bouonnefemme, qu'aimait hardi l's &ecirc;fants en print icun d&eacute; trais ans et ou l'mint sus ses g'nouors.<br>
<br>
Tout l'long du c'min Hedley pimpait et tous l'vaient les bras et criaient &egrave;s passants et dans rein d'temps ils arriv&icirc;tent en ville. Les casses &agrave; patates f&icirc;tent eune belle mont&eacute;e et tous d&ecirc;hallitent sinon la bouonnefemme. 'T'en vas-tu rester l&agrave; toute la seth&eacute;e?' dit P'p&eacute;e. I' viyait qu'ou 'tait toute rouoge.<br>
<br>
'Le mousse m'a mouillie' ou dit tout bas. 'Freddie,' s'fit Gladys, 't'&eacute;thais deu d'mander.' 'Bah, bah,' dit P'p&eacute;e. 'Boutonne ta casaque - personne ne s'en vont vaie.'<br>
<br>
Ch'tait eune seth&eacute;e que tous garderaient dans lus m&eacute;mouaithe pouor tr&eacute;jous et &agrave; dgieux heuthes i' montitent dans l' 'lorry' pour lus en raller siez ieux, l&acirc;ss&eacute;s mais heutheux.<br>
<br>
Mais pouor M'm&eacute;e, i' y avait eune petite t&acirc;che en rentrant &agrave; la maison - i' fallait laver la robe d&eacute; souaie &agrave; l'ieau fine.<br>
<br>
Pouor bein d's ann&eacute;es, quand i' faisait b&eacute; et que la bouonnefemme mettait sa belle robe, ou s'touonnait en d'vant du mitheux et ou disait, en riant - 'T&eacute; rappelle-tu du huit de Mai mil neuf chent quarante-chinq? Sais-tu bein, s'lon &eacute;yo&ugrave; qu'est l'sol&eacute;, n'ouait acouo la taque.<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li><a href="hitleur.html">La chanson Hitleur</a><p>
<li><a href="vivons.html">Vivons en esp&eacute;thance</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="pepee.html">P&eacute;p&eacute;e s'ra t'i longtemps?</a><p>
<li><a href="memouaithes19391945.html">M&eacute;mouaithes 1939-1945</a><p>
<li><a href="9dmai.html">L&eacute; Jour d'la Lib&eacute;th&acirc;tion</a><p>

<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="lettrejerriaise11.html">La Lettre J&egrave;rriaise</a><p>
<li><a href="jannejf.html">Quand j'tais janne...</a><p>
<li><a href="otch_annimaux.html">L'Otchupation et l's annimaux</a><p>
<li> <a href="otchupation.html">M&eacute;mouaithes d'l'Otchup&acirc;tion</a><p>
<li><a href="pmcelebration.html">La C&eacute;l&eacute;br&acirc;tion</a><p>
<li><a href="libethation2012.html">L&eacute; Jour d'la Lib&eacute;th&acirc;tion</a><p>
<li><a href="libethation2017.html">La Lib&eacute;th&acirc;tion</a><p>
<li><a href="assembliee/films1971.html">Films pr&icirc;ns duthant et aupr&egrave;s l'Otchup&acirc;tion</a><p>
</UL>
</FONT>
&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/libmousse.html by HTTrack Website Copier/3.x [XR&CO'2014], Tue, 15 Jul 2025 13:58:36 GMT -->
</HTML>
