<HTML>

<!-- Mirrored from members.societe-jersiaise.org/geraint/jerriais/helas_mygood.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>H&eacute;las! H&eacute;las!! Ah! 'My Good.'</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>H&eacute;las! H&eacute;las!! Ah! 'My Good.'</h2></font></center><p><br>
<CENTER><TABLE><TR><TD>
<I>J'pensais que j'tais dans eun aoutre monde,<br>
N'yia pas pus b&eacute;, &agrave; Paris ou &agrave; Londres.<br>
</I><br>
<br>
J'ai tet vaies chute Belle Grande Boutique;<br>
Et, mon doux!!! qu&eacute; tout est magnifique,<br>
Chest bein vrai chein qu'la G&acirc;zette d&icirc;zet,<br>
Nou peut avai de tout l&agrave; &agrave; san gr&egrave;t.<br>
<br>
Ma vaiezeinne y vint avec m&eacute;,<br>
Ou trouvit tout divers&eacute;ment b&eacute;,<br>
Ou fut si &ecirc;tonnaie que tout tet &agrave; si bas prix;<br>
Qu'oul acatti eun fat, pour touos ses p'tits.<br>
<br>
Oupr&egrave;s qu'ou fut rentraie siez yi,<br>
Ou diz &agrave; san buoun homme, sit&ocirc;t qu'oul vit:<br>
J'ten prie acatte tes <a href="habvoc.html">habits</a> siez d'Gruchy,<br>
Si tu saveais comme y vendent &agrave; bouan marchi.<br>
<br>
Chest vrai; ils ont des <a href="braies.html">braies</a> et <a href="casaque.html">c&acirc;zaques</a> toutes faites,<br>
Des v&egrave;stes, corsets, <a href="gdfchape.html">chapieaux</a> et castchiettes,<br>
Des <a href="quminze.html">qu'm&icirc;nzes</a>, kauches, gu&eacute;lesses et collets,<br>
Et touos lus habits sont extr&ecirc;mement bein faits.<br>
<br>
Ils ont yieu des m&eacute;dalles &agrave; l'Exh&eacute;bition,<br>
La marchandise, le trav&acirc;s, tout fut trouvet bon;<br>
Y font des robes pour les membres des <a href="etats.html">Etats</a>,<br>
Pour le <a href="bailli.html">Bailli</a>, les Juges, Ministres et Avocats.<br>
<br>
Y font des uniformes pour toutes les grades,<br>
&quot;(V&acirc;-l&agrave; man Nicqlesse acatt&eacute; tes hardes).&quot;<br>
Pour Officiers, Captaines, Ma&icirc;tre d'Port et aoutres,<br>
Y peuvent avai tout l&agrave;, sans lus en troubyi&eacute; d'aoutre.<br>
<br>
Y font des robes pour les dames qui vont &agrave; chva;<br>
Pour les siennes qui vont sus rouelles, ils en font en drap;<br>
Y gardent eun assortiment d'habits tuous faits,<br>
A la derni&egrave;the mode, et y sont tous bein fra&icirc;s.<br>
<br>
Yia notre Johnny qu'a grand besoin d'habits,<br>
Y faut l'emn&eacute; en ville, yieun d'chest Samedis,<br>
Y dit qu'touos ses ammins vont siez d'Gruchy;<br>
Et qu'sils alleais ailleurs, y pa&icirc;thaies bein pus chi.<br>
<br>
Yia notre Mary Jane qui s'en va s'mathi&eacute;,<br>
H&eacute;las!! combein qui s'en va nos en couqot&eacute;;<br>
Il est grand temps d'acatt&eacute; san trousseau,<br>
Car j'comprends qui s'en vont en finit au pus t&ocirc;t.<br>
<br>
Il y ra Jane H&eacute;l&egrave;ne qu'&agrave; b&eacute;soin d'un fro,<br>
Il est vrai chest &ecirc;fants l&agrave; sortent bieaucoup trop;<br>
Ou'l a &agrave; r'cit&eacute; eunne pi&egrave;che &agrave; l'examen,<br>
Et lus sermons chest Dimanche t'chi-vein.<br>
<br>
Enfin man Nicqlesse y'n faut pas san g&ecirc;inn&eacute;,<br>
J'cuourait en ville demain au matein;<br>
Les &ecirc;fants m'ont dit qu'ils en ont veu &agrave; bouan marchi,<br>
Etal&eacute;es dans les f'n&ecirc;tres siez les Messieux d'Gruchy.<br>
<br>
Ah!! combein qui m'teurmentent qt qui m'vange la vie,<br>
Y savent bein qui vendent lus marchandises &agrave; bas prix;<br>
Ils ont des boas et des &quot;muffs&quot;, qu&acirc;zi &agrave; donn&eacute;:<br>
Cra&icirc;t tu qu'jen acatteais yieun pour notre p'tite N&eacute;n&eacute;?<br>
<br>
Y n'faut pas l&acirc;issi d'c&ocirc;tet, notre Nathana&euml;l,<br>
Il est engagi &agrave; eunne bein belle hardelle;<br>
Aussi bein yiav&eacute; eun portmanteau siez d'Gruchy,<br>
Car quand y s'ont mathi&eacute;z, y sen vont viagi.<br>
<br>
Y faut bein lus donn&eacute; t'chique chose pour lus Nou&eacute;,<br>
Y yia Mary Ann, il y faut eun chapp&eacute;;<br>
Pour R&eacute;becca et Sara, j'lus acatt&eacute; des robes,<br>
Et touos les p'tits, ont grand b&eacute;soin d'calobres.<br>
<br>
Nicqlesse se l&egrave;ve du matein, et pr&eacute;pathe le d&ecirc;jeun&eacute;,<br>
Car y fallet bein vite, en ville nos en all&eacute;;<br>
Y mint jusqu'&agrave; sa &quot;Frock Coat&quot; et san &quot;<a href="1toppeur.html">Tappeur</a>,&quot;<br>
Y voulet &ecirc;tre habillyi comme eun vraie Seigneur.<br>
<br>
Y n'tet jamais v'nu avec m&eacute; boutitchyi,<br>
Il tet pus qu'content, il en &eacute;tet tout fi;<br>
Mais chu panfaique l&agrave; ergardet t'y les filles;<br>
Y faut l'pardonn&eacute;, chnest pas souvent qui va en ville.<br>
<br>
Tchi belle boutique &agrave; vaisselle qu'ils ont l&agrave;,<br>
J'navons qu'&agrave; acatt&eacute; des tasses et un pia,<br>
Y nos faut &eacute;tout des assiettes et des bolles,<br>
Y'n faut pas oubli&eacute; eunne p&ecirc;sle, et eunne <a href="castrole.html">castrolle</a>.<br>
<br>
J'avons ass&eacute;es b&eacute;soin de dueux-streis breinges,<br>
J'prendra&icirc;esmes bein avai d'zeaip&icirc;lles &agrave; leinges,<br>
J'&eacute;thons t'y eunne lampe pour le p'tit parlueux?<br>
Les &ecirc;fants voudraient eunne lanterne, la nyiet ils ont peuex.<br>
<br>
Tandis que j'sai &agrave; faithe chest &ecirc;mpiettes l&agrave;,<br>
Acatte eunne couvertuthe pour la vaque et le chva;<br>
Chest chein qui yia d'bon siez d'Gruchy;<br>
Nou peut yiav&eacute; de tout, et nou n'en paie pas chi.<br>
<br>
Et pis n'yia pas b&eacute;soin d'emport&eacute; ses ballots,<br>
Ils envient tout siez vous, les p'tits comme les gros;<br>
Y vont toutes les s'maines partout Jerri,<br>
Et y n'vos cherge pas eun sou pus chi.<br>
<br>
Nicqlesse &ecirc;nmi le pus p'tit d'nos gar&ccedil;ons &agrave; vaies l'Arcade,<br>
Chest &ecirc;tonnant comme des &ecirc;fants prenne d'avis et qui r'garde;<br>
De pis chu jour l&agrave;, y n'a fait que de m'temp&ecirc;t&eacute;,<br>
Y dit qui veux &ecirc;tre habillyi comme un p'tit fr&eacute;gatein.<br>
<br>
Sans doute qui vit d'chest <I>Sailors' Suits</I> dans lus f'n&ecirc;tres;<br>
Tchesque y sait: p't&ecirc;tre que l'p&egrave;the l'y meint chonna dans la t&ecirc;te;<br>
J'sai bein qu'ils en ont tr&eacute;jous un bouan assortiment;<br>
Chest aussi bein d'en avai pour les deuex, Tomesse et Jean.<br>
<br>
Mais man Nicqlesse il est temps d'nos en all&eacute;,<br>
Si j'restons ichein, j'nos z'nallons nos ruin&eacute;;<br>
Enfin, j'tai dithait, n'yia pas pus pr&egrave;s qu'sais &ecirc;fants,<br>
Nou n'veux pas qui scais pitethe que les siens &agrave; d'aoutres gens.<br>
<br>
Nicqlesse fut si enchantet d'la boutiques,<br>
Qu'il avet ergret d'san all&eacute; si vite;<br>
Y m'd&icirc;s chest vrai chein q'tu m'as souvent dit:<br>
Nou va dans chute boutique l&agrave; avec pi&ecirc;zi.<br>
<br>
Ah! dame chest qui n'voudrait pas all&eacute; ailleurs,<br>
Y n'aime pas d'aoutre marchandises que la leurs;<br>
Pour dithe vrai, chest eun homme qu'aime l'honn&ecirc;tetet,<br>
Y sait bein si va l&agrave; qui n'sa jamais trompet.<br>
<br>
Y puoret ai&ecirc;lv&eacute; chute boutique l'&agrave; jusqu'est nu&eacute;ez;<br>
Y n'est pas l'seul, ou'l a eunne bouanne ernom&eacute;ez.<br>
J'ai tr&eacute;jous entendu &quot;qu'chest vrai chein q'tout l'monde dit,&quot;<br>
Y disent: <I>Alleais siez d'Gruchy</I> pour du bon et bouan marchi.<br>
<br>
Ou n'pouveais pas faithe mus, que d'yiall&eacute; l'<a href="samdi.html">Samedi d'Nou&eacute;</a><br>
Pour veais lus B&eacute;zaar, Oh! Mais que tout est b&eacute;;<br>
Gennes hommes, qui vouleais donn&eacute; &agrave; votre fille eun cadeau:<br>
Acatteais l&eacute; siez d'Gruchy, pour n'en payi pas trop.<br>
<br>
<br>
<I>J'vos souette &agrave; tous eun bouan Nou&eacute;, et bouanne Ann&eacute;ez.<br>
<br>
<a href="georgie.html">Georgie</a><br>
</I><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="grandeboutique.html">Alleais vaies la Belle Grande Boutique</a><p>
<li><a href="boutique.html">Couotheais vite &agrave; vais la Boutique!!!</a><p>
<li> <a href="samedi_arlevee.html">Chein que-j'vi en Ville eun Samedi arl&eacute;v&egrave;e</a><p>
<li><a href="illuminations1893.html">A M. l'Editeu d'la &quot;Nouvelle Chronique.&quot;</a><p>

<li><a href="tralala.html">Si l'Bouan Dgieu vos permet de travaillyi la terre</a><p>
<li><a href="giernie.html">La Boutique Bein Giernie</a><p>
<li><a href="rmstores.html">R.M. Stores</a><p>
<li><a href="annonces.html">Tchiques annonces d&eacute; 1913</a><p>
<li><a href="vouesin.html">Vouesin - Voisin</a><p>
<li><a href="lancashiretextiles.html">Lancashire Textiles</a><p>
<li><a href="viersoudard.html">L&eacute; Vi&egrave;r Soudard</a><p>
<li><a href="habitalp.html">L'Houmme et l'habit</a><p>
<li><a href="madmode.html">Madame La Mode</a><p>
<li><a href="pmnewlook.html">Merrienne Buys the New Look</a><p>
<li><a href="patrobes.html">Les longues patouilles de robes</a><p>
<li><a href="robemode.html">La Robe &agrave; la Mode</a><p>
<li><a href="gdfhabillement.html">L'Habillement Des Femmes</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/helas_mygood.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
