<HTML>

<!-- Mirrored from members.societe-jersiaise.org/geraint/jerriais/shepherd2.html by HTTrack Website Copier/3.x [XR&CO'2014], Tue, 15 Jul 2025 14:04:32 GMT -->
<HEAD>
<TITLE>L&eacute; Rouai d'amour garde ses br&eacute;bis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Rouai d'amour garde ses br&eacute;bis</h2>
<i>The King of love my shepherd is</i></font></center><p>

<CENTER><TABLE><TR><TD>

L&eacute; Rouai d'amour garde ses br&eacute;bis<br/>
d'lus enn'm&icirc;ns et des loups.<br/>
J'n'&eacute;thai pon d'peux si j'sis auve li<br/>
et li auve m&eacute; tr&eacute;jous.<br/>
<br/>
Par les cannieaux d&eacute; l'ieau d'la vie,<br/>
i' m'm&egrave;ne auve san troup&eacute;,<br/>
et m'nou&ocirc;rrit auve du saint mangi<br/>
o&ugrave;'est qu'y'a un bieau v&egrave;rt pr&eacute;.<br/>
<br/>
Quand j'tais dans la bli&acirc;se, &ecirc;dg&eacute;th&eacute;,<br/>
tout coumme i' v&icirc;nt m&eacute; qu'si<br/>
et m'&ecirc;pa&ucirc;lit coumme un angn&eacute;<br/>
pouor m'rapporter siez li.<br/>
<br/>
&Egrave;s vaux d'la mort, acant&eacute; t&eacute;,<br/>
Seigneu, j'n'ai pon d'&ecirc;ffrai;<br/>
atout tan cro, tu'es &agrave; m'dgider,<br/>
et j'&icirc;thai souotre ta crouaix.<br/>
<br/>
Tu graie pouor m&eacute; eune bouonne tabli&eacute;e,<br/>
donne ta gr&acirc;ce coumme d'l'onguent,<br/>
auve ta modgie &agrave; d&ecirc;border<br/>
d'la jouaie &ecirc;t&egrave;rnellement.<br/>
<br/>
&Agrave; londgeu d'jours, janmais finnie,<br/>
oulle enduthe, ta bou&ocirc;nt&eacute;;<br/>
qu&eacute; j't&eacute; louange don, Gardeux d'Br&eacute;bis,<br/>
tan nom tr&eacute;jous siez t&eacute;.<br/>
<br/>

</TD>
<td>
<img src="verrinnesbberger2.jpg" height="500" alt="Gardeux d'Br&eacute;bis, Saint Br&eacute;lade" title="" align="right" /></td>

</TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="shepherd.html">L&eacute; Seigneur, man B&egrave;rger</a><p>
<li><a href="pasteur.html">Chi&egrave;r Pasteur d&eacute; tes Br&eacute;bis</a><p>
<li><a href="lamb.html">L'Angn&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/shepherd2.html by HTTrack Website Copier/3.x [XR&CO'2014], Tue, 15 Jul 2025 14:04:32 GMT -->
</HTML>

