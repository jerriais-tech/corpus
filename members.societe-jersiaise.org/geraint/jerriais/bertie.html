<HTML>
<HEAD>
<TITLE>Comment qu'Bertie fut Exempt&eacute;</TITLE>
<META  name="keywords" content="Jèrriais, Jersey language, langue normande, jersiais, langue jersiaise, minority languages, philology, philologie, dialectology, dialectologie, linguistique, First World War conscription, army, soldiers, military history, militaire, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Comment qu'Bertie fut Exempt&eacute;</h2></font></center><p>
<CENTER><TABLE><TR><TD>

Duthant l'mais d'Mars, un M&ecirc;credi, djaix-huit chents nonante-neu,<br>
M&ecirc;rienne Halledoque surprint toute la famille,<br>
En presentant &agrave; san bouanhomme, le grand P&icirc;teur Saquefeu,<br>
Une pathe de biaux jumiaux, gar&ccedil;on et fille.<br>
<br>
P&icirc;teur n'en 'tait pas trop content quand il eut la nouvelle,<br>
Et qu'la gardgienne vint li souhaiter jouaie;<br>
&quot;Ous appelez ch'la d'la jouaie?&quot; qu'il dit, &quot;s&eacute;m'n&acirc;ge! l'affaithe est belle !<br>
Ch'est bain assez qu'il vainjent iun &agrave; la feis!&#148;<br>
<br>
Mais &agrave; M&ecirc;rienne i' dit comme ch'la: &quot;J'sis content qu'y en a deux,<br>
La fille es'sa d'la compagnie pour tai,<br>
Quant au gar&ccedil;on, je t'asseuthe que j'en sis bain ordgilleux,<br>
Il f'tha tchique jour un soudard pour le Rouai! &quot;<br>
<br>
Chu pouore P&icirc;teur! En p&acirc;lant d'm&ecirc;me, il n'se fidguthait pas<br>
Qu'il s'souvaindrait d'ches patholes-l&agrave; pus tard,<br>
Que l'jour vaindrait qu'la M&ecirc;the-Patrie s'trouvethait dans l'embarras,<br>
Et qu'le Rouai Georges li d'mand'dait san soudard.<br>
<br>
Mais tel en fut, l'ann&eacute;e pass&eacute;e Bert avait djaix-huit ans<br>
Et san pouore p&egrave;the vint qu&acirc;si d&ecirc;rangi<br>
De penser qu'fallait qu'san gar&ccedil;on fusse s'battre contre les Allemands,<br>
Et laissi p't'&ecirc;tre sa couenne &agrave; l'&ecirc;trangi.<br>
<br>
D&egrave;s qu'Bertie fut appel&eacute; la pouorre M&ecirc;rienne se trouvi mal, <br>
Ou passait une partie d ses jours &agrave; braithe.<br>
P&icirc;teur s'en fut cherchit une forme siez l'clerque du Tribunal,<br>
Et fut la faithe remplyi siez s'n homme d'affaithes.<br>
<br>
Dans l'entretemps i' vint un ordre d'aller &agrave; Brighton Road<br>
Pour &ecirc;tre examin&eacute; par les docteurs,<br>
Et M&ecirc;rienne lavi san Bertie dans une tra&icirc;sie d'ieau caude<br>
Pour qu'i' n'cr&ucirc;ssent pas qu' ses gens 'taient ramoneurs!<br>
<br>
Sa pouore M&eacute;mm&eacute;e fut l'y condithe et voulait &ecirc;tre pr&eacute;sente,<br>
Comme quand san mousse avait une dent d'hall&eacute;e,<br>
Mais l'sergent dit quche s'sait une chose tout-&agrave;-fait ind&eacute;cente<br>
Et l'pendeloque li frumi la porte au nez.<br>
<br>
Bertie passi un mauvais quart d'heuthe tandis qu'i' fut l&agrave;-d'dans,<br>
Jamais n'avait ieu patheille aventuthe,<br>
I' li poua&icirc;ssithent l'estoma' et li calfa&icirc;tithent les fliancs<br>
Comme si i' voulaient l'agver, le pouore laiduthe!<br>
<br>
Oppr&egrave;s qu'i l'avaient bain sond&eacute;, i' finithent san supplice; <br>
Le sergent dit qu'i' pouvait s'r'habillyi.<br>
M&ecirc;rienne qui l'avait ou&iuml; honner, s'n'allait cherchi la police, <br>
Quand sain et sauf Bert rappathut d'vant lyi.<br>
<br>
&quot;Oh, mais, man chier &ecirc;fant!&quot; qu'ou dit, &quot;Tch'est don qu'i' vainnent de t'faithe?<br>
J'&eacute;tais &agrave; vos &ecirc;pier pa' l'creux d'la cli&egrave;.<br>
Mais il est v'nu un temps qu'j'ai ieu bain d'la peine &agrave; m'taithe,<br>
Tch'est qu'avait jamais ou&iuml; p&acirc;ler dit&egrave;t?&quot;<br>
<br>
Mais Bert la r'consoli bain vite et dit qu'tout &eacute;tait bain,<br>
Les docteurs li avaient fait pus d'peux que d'ma',<br>
Et malgr&eacute; toutes lus p&ocirc;tringuethies, i' l'avaient trouv&eacute; sain, <br>
Et mertchi &quot;A&quot; sus san certificat!<br>
<br>
Eh bein, un jour, P&icirc;teur Saquefeu passi d'vant l'Tribunal<br>
Et fit d'san mus pour exempter san fils.<br>
Fallait qu'les membres fussent bain cr&eacute;dules car i' l's l's'enj&ocirc;li pas mal<br>
En lus contant ses saquetinnes ment'ties!<br>
<br>
Le Pr&eacute;sident li dit comme ch'la: &quot;Combein de vr&eacute;gies d'terre?&quot;<br>
Et sans rouogi un mio, i' dit, &#147;Chinquante,&quot;<br>
&quot;Alors, Moussieu, ou' comprendrez qu'si Bertie va en djerre,<br>
Je s'sai forchi de vendre toute ma pliante!&#148;<br>
<br>
&#147;Ou n'avez pas d'autre aide que li?&#148; fit l'Offici Militaithe,<br>
&quot;I' y'a, i' m'sembl'ye, une fille &agrave; la maison?&#148;<br>
&quot;Oh vaithe,&#148; se fit P&icirc;teur, &#147;ch'est vrai, mais oulle a douze vaques &agrave; traithe<br>
Et n'a pas 't&eacute; trop bain d'pis la saison.&quot;<br>
<br>
&#147;Et pis, i y'a aut'e chose, Messieux, ma femme n'est pas bain forte,<br>
Le docteu dit qu'i' n'faut pas qu'ou travaille.<br>
Quant &agrave; ch'la, j'pouorrais vos dithe que j'sommes touos les deux d'une sorte,<br>
Car, pour de m&eacute;, j'fais pas grand chose qui vaille.&quot;<br>
<br>
Les Membres du Tribunal avalithent ch'la comme du lait doux!<br>
Une chose bain difficile &agrave; explitchi!<br>
Ils exemptithent Bertie Saquefeu jusqu'au trente-iune du mais d'Ao&ucirc;t,<br>
Avec la fatchult&eacute; de rapplitchi!<p>
&nbsp;<p>

<i><a href="gwdec.html">L&eacute; Caouain</a></i><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="dgerre.html">La dg&egrave;rre</a><p>

<li><a href="cahouain_tribunal.html">Quand tchi que l'Caouain s'en va passer d'vant l'Tribunal?</a><p>
<li><a href="soudards.html">La Sortie des Soudards</a><p>
<li><a href="armee.html">Ch'est coumme ch'l&agrave; dans l'arm&egrave;e!</a><p>
<li><a href="gdfsoud.html">Au soudard la victouaithe!</a><p>
<li><a href="gdfle.html">Les Berr&egrave;xes d&eacute; la Gr&egrave;ve d&eacute; L&eacute;</a><p>
<li><a href="milice.html">Comment Qu&eacute; J'fus Enr&ocirc;l&eacute; Dans La Milice</a><p>
<li><a href="militia.html">Ph'lip on the Old Militia</a><p>

<li><a href="painbill.html">Piteur's opinion on the Bill</a><p>
<li><a href="painfellows.html">What some fellows have to say</a><p>
<li><a href="gdfsoudards.html">Les soudards</a><p>
<li><a href="lepour.html">L&eacute; Pour</a><p>
<li><a href="pmservicemilitaire.html">Le Service Militaire</a><p>
<li><a href="pmservicemilitaire2.html">Le Service Militaire</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
