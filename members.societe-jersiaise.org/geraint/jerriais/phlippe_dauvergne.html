<HTML>

<!-- Mirrored from members.societe-jersiaise.org/geraint/jerriais/phlippe_dauvergne.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lippe D'Auvergne</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lippe D'Auvergne</h2></font></center><p>

La derni&egrave;the fais - i'y a d&eacute;j&agrave; tchiques mais - j'vos racont&icirc;nmes des aventuthes d&eacute; Ph'lippe D'Auvergne, et j'vos pronm&icirc;nmes d'p&acirc;ler un mio entouor "La Correspondence", l'&ecirc;tchipe d&eacute; gallants aristos, pasteurs, fraudeux, fripons et h&eacute;ros. <p>

D'Auvergne 'tait ervenu en J&egrave;rri auvec la responsibilit&eacute; d&eacute; protegi l's &Icirc;les contre l'arm&eacute;e d&eacute; Napol&eacute;on.  Toutes les fais qu'i' faisait n&eacute;the-niet, i' env'yait un bat&eacute; &agrave; Portbas, eyou qu'i' laissaient eune bou&euml;te bein &ecirc;tantchie tout pr&egrave;s d'un rotchi sus la gr&egrave;ve.  La bou&euml;te cont'nait des lettres d'&icirc;nstruction et des d'mandes pour de reseignments des Rouoyalistes fran&ccedil;ais.<p>

La fraude d'armes et d'ammunition ne d'vait pas &ecirc;tre trop aisie, mais dans rein qu'un mais, D'Auvergne env'yit mille carabinnes et quarante milles cartouches tchi trouvitent lus destination sans peine.<p>

Sa tache ne fut pas faite pus aisie par les ervolt&eacute;s ieux-m&ecirc;mes pa'ce que les siens de la Br&eacute;tagne et de la Normandie 'taient tout l'temps &agrave; lus entr' chicangni.<p>

Les gens de L'&Icirc;le 'taient ordgillieux de ses travaux et de D'Auvergne li-m&ecirc;me, mais i' n' s'accordait pas auvec san couosin germain, Ph'lippe Falle, l&eacute; Lieutenant Gouverneux.<p>

En outre de la fraude, nou s'attendait qu&eacute; D'Auvergne att&egrave;rrisse et muchisse les siens  qu' avaient 't&eacute; officiers, pour qu'i lus battissent auve les Chouans contre les arm&eacute;es de Napol&eacute;on &agrave; l'arri&eacute;the.  Ches braves messieurs d'vintent les convi&eacute;s d&eacute; D'Auvergne et chenna li cou&ocirc;ti la pus grand' partie d&eacute; s'n allouange officielle.<p>

Bein des siens qui suivaient D'Auvergne faisaient r&eacute;dguli&eacute;thement des viages dang&eacute;reux et gentiment d'entre ieux f&ucirc;tent attrap&eacute;s et ex&eacute;tchut&eacute;s, parmi ieux eune Jerriaise, Marie Le Sueur, qui fit bein des visites segretes &agrave; l'&icirc;nt&eacute;rieur d'vant d'&ecirc;tre &agrave; la fin happ&eacute;e.<p>

P't&ecirc;tre l&eacute; pus grand succ&egrave;s d&eacute; D'Auvergne 'tait s'n &ecirc;tchipe d'&eacute;spions.  Ses &eacute;spions dg&egrave;rnitent l'Amithaut&eacute; et l'gouv&egrave;rn&eacute;ment britannique d'un plian de l'arm&eacute;e fran&ccedil;aise d'envahi l'Irlande, et m&ecirc;me d'eune &icirc;nv&acirc;sion d&eacute; l'Angli&eacute;t&egrave;rre.  Ches gens-l&agrave; 'taient eune 't&eacute; ni&ecirc;sance que Napol&eacute;on li-m&ecirc;me ordonnit la destruction d&eacute; "La Correspondence."<p>

En 1803, D'Auvergne tchittit l&eacute; <a href="chate.html">Vier Chat&eacute;</a> et accatit eune grande ma&icirc;son en d'houors d'la ville.  I' la nommit "Bagatelle", et dans iune des appart&eacute;ments, i'mint des meubl'yes d&eacute; Marie-Antoinette qu'il avait accat&eacute; duthant la R&eacute;volution.  Dans ses gard&icirc;ns i'gardait des ch&egrave;rs.<p>

Tout d'm&ecirc;me, D'Auvergne voulait &eacute;rtou&ocirc;nner &agrave; la Pr&icirc;ncipaut&eacute; d&eacute; Bouillon pour &ecirc;tre couronn&eacute; &agrave; la fin d'la dg&egrave;rre, mais ch'na n's'passit pon.  L&eacute; Congr&egrave;s d&eacute; Wien annoncit en juin 1815 que san territouaithe s'en allait &ecirc;tre c&eacute;d&eacute; au Rouoyaume des Pays-Bas.  Iun des p'tits-fis d'la soeu du vier Duc 'tait choua&icirc;si comme h&eacute;thitchi &agrave; la pliaiche d&eacute; D'Auvergne, et s'n &eacute;rcli&acirc;me comme fis adopt&eacute; 'tait mint &agrave; la porte.<p>

D'Auvergne &eacute;rtou&ocirc;nnit &agrave; Londres, et y mouothit au mais d&eacute; septembre 1816 en d'sastre, ayant emprunt&eacute; eune pile d&eacute; sous pour payi les offici&egrave;rs d&eacute; la Pr&icirc;ncipaut&eacute;, et n'pouvant pon &eacute;rpayi ses cr&eacute;anci&egrave;thes.  Bein d&ecirc;chu, i'fut ent&egrave;rr&eacute; &agrave; Londres &agrave; l'&acirc;ge d&eacute; souaixante-deux ans.<p>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="histvoc.html">L'Histouaithe</a><p>
<li><A HREF="dates.html">Tchiques dates &icirc;nmportantes dans l'histouaithe d'J&egrave;rri</A><p>
<li><a href="orgueil.html">L&eacute; Vi&egrave;r Ch&acirc;t&eacute;</a><p>
<li><a href="vierchate.html">L&eacute; Vi&egrave;r Ch&acirc;t&eacute;</a><p>
<li><a href="chatelizabe.html">L&eacute; Ch&acirc;t&eacute; L&icirc;zab&eacute;</a><p>
<li><a href="fort_regent.html">L&eacute; Fort R&eacute;gent</a><p>
<li><a href="batjer.html">La Bat&acirc;le d&eacute; J&egrave;rri</a><p>
<li><A HREF="valeur.html">La Belle &egrave;t Brave P'tite Ile</A><p>
<li><a href="gdf1799.html">Les Russes en J&egrave;rri</a><p>
<li><a href="gdfchoses2.html">Choses et autres</a><p>
<li><a href="gdfhist.html">Historique...</a><p>
<li><a href="gdf200batjer.html">L&eacute; chent'naithe d&eacute; la Bat&acirc;le</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="gdfhistorique.html">Historique</a><p>
<li><a href="gdfhistorique4.html">Historique</a><p>
<li><a href="gdfhistorique5.html">Historique</a><p>
<li><a href="gdffran.html">Les Fran&ccedil;ais chang&icirc;drent d'id&eacute;e!</a><p>

<li><a href="janvi.html">L&eacute; Six d'Janvi 1781</a><p>
<li><a href="guerrier.html">Exploits Guerriers des Habitants de Jersey, apr&egrave;s la Conqu&ecirc;te, jusqu'&agrave; 1781</a><p>
<li><a href="jerri15001599.html">L'Histouaithe d&eacute; J&egrave;rri 1500-1599</a><p>
<li><a href="bastille.html">Qu'i' mangent des m&egrave;rvelles!</a><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/phlippe_dauvergne.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
