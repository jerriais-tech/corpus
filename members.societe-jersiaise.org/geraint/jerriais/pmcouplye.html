<HTML>

<!-- Mirrored from members.societe-jersiaise.org/geraint/jerriais/pmcouplye.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne et san jeune couplye</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et san jeune couplye</h2>
La p&eacute;tition d'la Preunmier Tour</font></center><p>

<i>&agrave; Portint&eacute;,</i><br/>
<i>    Saint Ou.</i><br/>
<br/>
<br/>
Moussieu l'Editeu,<br/>
<br/>
La Merrienne est bein g&ecirc;n&eacute;e, et tchiquechose qu'ou vit dans la &#8220;Post&#8221; hier au s&eacute; en est la cause.<br/>
<br/>
Pour qu'menchi au qu'menchment, quand j'entris pour b&egrave;the l&eacute; tais une arl&eacute;v&eacute;e la s'maine p&acirc;ss&eacute;e, j'vis assis &agrave; la tablye deux jeunes personnes que j'n'connaissais pas. I' patha&icirc;ssaient bein agr&eacute;ablye et j'les pr&icirc;nt pour yun d'chais &#8220;honeymoon couples&#8221; qu&eacute; nou vait bras d's&ucirc;s, bras d'sous dans les routes de la Ville, et m&ecirc;me par ich&icirc;n quand i' qu'menche &agrave; faithe niet et qu&eacute; n'ya pas d'lune. Mais j'm'en vais laissi la bouonnefemme explitchi.<br/>
<br/>
&#8220;I' sont v'n&ucirc;s ch't arl&eacute;v&eacute;e, ou qu'menchit, &#8220;et m'ont dit tch'i' 'taient v'nus par l&eacute; b&acirc;t&eacute; chu mat&icirc;n-l&agrave;, mais tch'i' n'aimaient pas la Ville et qu'un 'policeman' l&ucirc;s avait dit qu&eacute; s'i' voulaient une maisan dans la Campangne i' n'pouvaient pas faithe mus qu&eacute; d'v'n&icirc;n ich&icirc;n. Sans doute, l&eacute; 'policeman' avait ou&iuml; qu&eacute; pour des m&egrave;rvelles, des tripes &agrave; la mode de Ca&euml;n, d'la soupe &agrave; la graisse, des orm&egrave;rs et bein d'autres choses j'&eacute;tais r'nomm&eacute;e partout la p&acirc;raisse, et i' faut que j't&acirc;che de l'trouver p&ucirc;s tard, car p&ucirc;s qu'probablye ch'est un Saint Ou&euml;nnais.&#8221;<br/>
<br/>
&#8220;Mais ma pou&ocirc;re Merrienne,&#8221; j'lis dis, &#8220;tu n'as jamais voulu vaie des visiteurs dans la ma&icirc;son. Tch&egrave;squ'i' t'a fait changi si vite?&#8221;<br/>
<br/>
&#8220;Eh bein,&#8221; ou raiponnit, &#8220;j'les ai trouv&eacute; si charmants et oblyigeants, et quand l'jeune homme a d&ecirc;shall&eacute; deux billes de ch&icirc;nq louis et a dit tch'il espethait qu&eacute; chonna f'thait pour un qu'mench'ment, j'n'ai pas peut r&ecirc;sister, car je n'criyais pas tch'i' m'donn'naient grand embarras. J'l&ucirc;s ai donn&eacute; la bouonne chambre, et i' m'ont dit tch'i' voudraient bein p'tit pour l&ucirc;s d&eacute;jeun&eacute; d'main-&agrave;-mat&icirc;n. J'v&ecirc;rrons dans un jour ou deux si j'ai fait bein ou si j'ai fait une m&ecirc;pr&icirc;nse.<br/>
<br/>
Quant &agrave; chonna, Moussieu, l&eacute; jeune couplye n&eacute; nos ont donn&eacute; autchune peine, au contraithe, ch'a 't&eacute; un vrai plia&icirc;si de l's aver ich&icirc;n. I' n'mangent pr&ecirc;sque rain, I' sont hors l&eacute; long des jours m&ecirc;me quand j'temps est fraid, et j'&eacute;thons grand r'gret quand i' nos dithont &agrave; b&eacute;t&ocirc;t. Mais &agrave; ch'teu, comme j'vos l'ai dit, la Merrienne est g&ecirc;n&eacute;e, car oulle a veu que l'Comit&eacute; de Tourisme a 't&eacute; visiter l's hotels, les &#8220;boarding house&#8221; et tout chonna pour vaie qu' l&ucirc;s visiteurs &eacute;thaient tout ch'qui l&ucirc;s faut. &#8220;Si, par malchance, i' v'naient ich&icirc;n,&#8221; ou dit, &#8220;et viyaient l&eacute; vi&eacute;r tapis dans la chambre, les ridgieaux tchi sont b&eacute;t&ocirc;t en telle, et surtout autchun signe d'un 'bathroom', i' pou&ocirc;rraient nos entrainer d'vant la Cour et nos faithe p&eacute;yi une gr&ocirc;sse amende. Y'a chonnechin, &eacute;tout, j'voudrais &ecirc;tre seuze qu&eacute; notre couplye sont vraiement mathi&eacute;s. Je crais que f'thais m&ucirc;s, d'main, d'aller jusqu'au presbytaithe pour consulter Moussieu Richardson.&#8221;<br/>
<br/>
&#8220;Laisse l&eacute; Recteur trantchille,&#8221; j'lis dis, &#8220;et n'sais pas si achocre. Quant au Comit&eacute; du Tourisme tu peux l'oubli&eacute;, et quant &agrave; notre jeune couplye, i' souffrent de la maladie qu'nou-s-app&egrave;le la maladie d'amour, et nou-s-a veu chonna d'vant.&#8221;<br/>
<br/>
&#8220;V&egrave;the, mais,&#8221; ou dit, &#8220;i' sont tr&eacute;jous &agrave; s'entre embr&eacute;chi, m&ecirc;me dans la route, et n's&eacute; g&ecirc;nent pas un mio si y'a des gens &agrave; les r'garder. Et pis touos les si&egrave;rs les v'l&agrave; au liet tout d'suite apr&egrave;s neuf heuthes. Pour une s&eacute;th&eacute;e ou deux nou d'dithait rain, mais i' y'a b&eacute;t&ocirc;t une semaine tch'y sont ich&icirc;n, et m&eacute;, j'dis que ch'n'est pas natuthel.&#8221;<br/>
<br/>
&#8220;Va les vaie &agrave; ch&icirc;nq ans d'ich&icirc;n,&#8221; j'lis dis, en riant, &#8220;et tu n'les trouv'thas pas si pr&ecirc;ssi d'aller l&ucirc;s couochi. Ch'est une fi&egrave;vre tchi s'p&acirc;sse bein vite.&#8221;<br/>
<br/>
&#8220;Oulle a une bague en or s&ucirc;s sa main gauche,&#8221; ou s'fit, &#8220;autrement bein seux tch'i' n'&eacute;thaient pas entr&eacute;.&#8221;<br/>
<br/>
&#8220;Nou peut l's acater si&egrave;z Woolworth pour une pi&egrave;che d'&ecirc;tchu, ma pou&ocirc;re Merrienne,&#8221; j'lis dis. &#8220;As-tu veu l'certificat d'mathiage?&#8221;<br/>
<br/>
&#8220;Oh, nenn&icirc;n, Ph'lip,&#8221; ou dit. &#8220;J'y avais pens&eacute;, mais j'n'osais pas l&ucirc;s d'mander chonna. Enf&icirc;n i' faut &eacute;spether qu&eacute; tout est bein, et qu'nou les r'v&ecirc;rra l'ann&eacute;e tchi veint, comme ils ont prom&icirc;nt.&#8221;<br/>
<br/>
&#8220;N&eacute; t'fit pas d's&ucirc;s, ma vielle,&#8221; j'lis dis. &#8220;Mais &agrave; ch'teu tu'as p't'&ecirc;tre lieut &eacute;tout s&ucirc;s la g&acirc;zette, pour chutte p&eacute;tition tch'a 't&eacute; sign&eacute;e &agrave; la Preunmier Tour, ouesqu'i' patha&icirc;t que l'odeur est pi&egrave;the que jamais.&#8221;<br/>
<br/>
&#8220;V&egrave;the,&#8221; ou dit, &#8220;et j'pliains bein les pou&ocirc;res gens tchi d'meuthent dans chu district-l&agrave;. Sais-tu bein, Ph'lip, j&eacute; sommes un but d'la Preunmier Tour, mais hier arl&eacute;v&eacute;e i' y'avait une odeur d's'ag&eacute;able ich&icirc;n dans la tchuisine et j'm'imaginis qu'ou v'nait d'la Preunmier Tour. Il est vrai qu'un mio p&ucirc;s tard j'd&ecirc;couvris qu&eacute; ch'tait la catte tchi 'tait &agrave; bliaumer, la sale b&ecirc;te, mais chonna m'donnit une id&eacute;e de chein qu&eacute; l'Comit&eacute; des Egouts est &agrave; faithe pour la Preunmier Tour. Si j'en avais l'pouv&eacute;, j'forchethais le D&eacute;put&eacute; Farley et san comit&eacute; &agrave; s'aller d'meuther dans la vall&eacute;e d'Bellozanne pour au mais siez mais. Chonna l&ucirc;s apprendrait &agrave; empouaisoner les gens.<br/>
<br/>
&#8220;Y'a yeu ocquo autre chose dans la 'Post', ou continuit. &#8220;I' patha&icirc;t qu&eacute; d'vant long les banques s'sont freumm&eacute;es l&eacute; sam'di arl&eacute;v&eacute;e. Et pourtant ch'est pr&egrave;sque tr&eacute;jous dans l'arl&eacute;v&eacute;e qu&eacute; les fermi&egrave;rs viennent en Ville pour d&eacute;p&ocirc;ser l&ucirc;s sous &agrave; la banque.&#8221;<br/>
<br/>
&#8220;Ou p&ucirc;s souvent pour en haller!&#8221; j'ajouotis. &#8220;I patha&icirc;t qu&eacute; ch'est la cou&ocirc;tume en Angli&eacute;t&egrave;rre d&eacute; freunmer l'sam'di arl&eacute;v&eacute;e, et les banques s'en vont faithe la m&ecirc;me chose ich&icirc;n. Ch'n'est pas comme aut'fais, quand j'avions Moussieu Aubin &agrave; la 'Channel Islands' et l'bouonhomme Spurrier &agrave; la 'Capital and Counties'. Ch'est toutes des banques angliaises &agrave; ch'teu, et les J&egrave;rriais sont forchis d'ob&eacute;i.&#8221;<br/>
<br/>
&#8220;Et nos Etats n'peuvent faithe rain?&#8221;<br/>
<br/>
&#8220;Comme tout l'restant,&#8221; j'lis dis. &#8220;I' n'peuvent pas dithe un mot. Pas m&ecirc;me l&eacute; M&acirc;jeur d&eacute; Gruchy, tchi maintchein tr&eacute;jous qu&eacute; J&ecirc;rri s'en va &egrave;s tchans. Mais dis-m&eacute;, Merrienne, tan membre tch'avait id&eacute;e d'aller en Russie pour ses vacances, a-t'i' ocquo ch't'id&eacute;e-l&agrave; dans la t&ecirc;te?&#8221;<br/>
<br/>
&#8220;J'comprends qu'oui,&#8221; ou dit, &#8220;car quand il a une id&eacute;e-l&agrave;, i' faudrait un mart&eacute; d'forgeux pour li haller. Mais j'ai ou&iuml; &eacute;tout tch'i' s'en va l&aacute; par une p&ucirc;s courte route, et tch'i' faudra p&acirc;sser une niet ou deux sans pouver s'mettre au liet. J'voudrais craithe, qu&eacute; nou l&eacute; r'v&ecirc;rra, mais j'en doute assez.&#8221;<br/>
<br/>
<i><a href="lebrocq.html">Ph'lip</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmtouristes.html">Les touristes, les Villais et la campagne</a><p>
<li><a href="pmvisiteurs.html">Les Visiteurs</a><p>
<li><a href="pmvisitor.html">A Visitor Calls at Portinfer</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmcouplye.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>

