<HTML>

<!-- Mirrored from members.societe-jersiaise.org/geraint/jerriais/epeurat.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>L'&Ecirc;peur&acirc;t</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>L'&Ecirc;peur&acirc;t</h2><p> <br>
ou <br>
L'Houmme de La Ville <br>
et l'Vi en Gu&eacute;nilles. <br></font></center>
<CENTER><TABLE><TR><TD>
L'aut' jour je me proumenais dans certaine ruette, <br>
S'avais la t&ecirc;te baissie, j'liaissais la Gazette, <br>
(Et pour vos le dithe en deux mots, <br>
Ch'tai la sienne des Ecr&eacute;hos.&#148;) <br>
Quand tout d'un coup j'heurthi, contre un puoure vi, <br>
Qu&eacute;tai, je vos l'asseure, tristement habillyi !<br>
Tuous ses habits n'&eacute;taient que des vieilles chiquettes, <br>
Y m'nait une vach', maigre coumme squ&eacute;lette. <br>
J'ai l'tcheur tendre, quand je rencontre des maiheureurs, <br>
J'aime tr&eacute;jours a lus donnai deuse trais coppeurs, <br>
Mais pour quant a ch'tichin, en le viant l'idaie m'vint <br>
Qui fallait ben, pour le mains, l'y donnai un cheling, <br>
Car il &eacute;tait un portrait a faire grand pitchi <br>
Chen qu'il avait sus san co, &eacute;tait tout erpatchi <br>
Et tout cou&ocirc;su avec des pointes &agrave; cordongni, <br>
Y'avai aitout du fi d'cherret et j&eacute; n'sait pon t'chi !<br>
Sa qu&eacute;minsole &eacute;tait depus d'une couleu. <br>
Ou puait&#151;et faisait ma au tcheu, <br>
Yiavait du gris, yiavait du blieu, <br>
Yiavait bein aitou chicque clieu <br>
De vier drap qu'&eacute;tai vermoulu. <br>
Il 'tai facile de vais <br>
Que tuous les boutons manquaient <br>
Car oulle 'tait tinse alentou d'li <br>
Avec une vieille cheinture de 'tchui. <br>
(Ch'tai unne manni&egrave;re <br>
De sous-ventri&egrave;re.) <br>
Les braies 'taient dans une vilaine &quot;messe&quot;<br>
Et san piatchet <br>
Tout d&ecirc;boutonnai) <br>
Y n'avait seulement qu'une &#147; gu&eacute;less&quot; <br>
Et oulle &eacute;tait, a quique chose pr&egrave;s, <br>
Dans le m&ecirc;me sal &ecirc;tat qu&eacute; ses braies. <br>
Les braies n'&eacute;taient ni b&acirc;sin ni cord&eacute;r&eacute; <br>
Car nou n'en viait pon l&eacute; prumi morc&eacute; <br>
Pour <I><a href="guyfawkes.html">Guy Fawkes</a></I>, j'en ai veu br&ucirc;l&eacute; d'pus belles, <br>
Ches chin avaient les couleurs de l'arc en ciel ;<br>
(Sans av&eacute;, ou l'avais d&eacute;vinai, <br>
Une seule mis d'lus propr&eacute;tai.) <br>
Je n'eus pas l'temps de tout ermerqui, <br>
Mais l'fond d'ses braies 'tait sal'ment t&acirc;qui, <br>
Pour chen que j'en vit, nous &eacute;rait creut, <br>
Qui s'&eacute;tait assis dans d'vilaine mu-creu!<br>
Sus sa tqete une casquette &agrave; ouorelles, <br>
Jamais non n'en a veu unne autre pareille <br>
Pour &ecirc;tre pienne de graisse et d'saltai <br>
Che n'est pon souvent qu&eacute; nou vet ditet!<br>
Pour ses bottes... Se n'y ergardi pon de trop pr&eacute;s, <br>
Mais quicque chose sentait &agrave; graisse de harnais. <br>
Il avait aitou du fraid &#151; et ou m'exchuserez <br>
Quand j'vos dit que la roupie l'y d&eacute;goutait du nez!<br>
 <br>
Je l'y dis, &#147; Puoure vi, ou zavez veu de la mins&egrave;re, <br>
D'unne grand fanmille, ou z&ecirc;tes peut-&ecirc;tre le p&egrave;re. <br>
Ben seux qu'avec vous, les patates n'ont pas payi <br>
Ou bein, ou ne s'&ecirc;tes pon de maime halbilyi, <br>
Ne v'l&agrave; un cheling, chest pour vos acat&eacute; du pain, <br>
N'allais pon l'b&egrave;re,&#151;ou n'en &eacute;rais pas demain!&quot; <br>
Achteu, je faisais, on savais chounna de buon tcheur. <br>
Mais j'mins notre ancien de ben mauvaise humeur: <br>
Je l&eacute;vi tout d'un coup, temp&ecirc;te et &ocirc;rage, <br>
Y s&eacute; mins &agrave; s&eacute; servi d'horrible langage !<br>
Y s&eacute; mins &agrave; en d&ecirc;gorr&eacute; du du et du cru<br>
Coumme quand nou d&eacute;bouche une pipe pleine d'&ecirc;pu! <br>
San discours 'tait m&ecirc;lai de &#147; B&#151;&#148; et de &#147; D&#151;&#148; <br>
(Oulle 'tai aitou un mio cassaie sa voie) <br>
J&eacute; ne voudrais pas mettre sus du papi <br>
Les sales d&eacute;vis qu&eacute; le vi me conti &#151; <br>
Pis, y s'mins &agrave; p&acirc;l&eacute; de sou et d&eacute; rente, <br>
Chen qu'il avait akatai &agrave; la derni&egrave;re vente <br>
Et entoure un Magistrat qu'il &eacute;rait voulu pendre <br>
Avec le Ministre ; et y me fit comprendre <br>
Qu&eacute; quoique y n'allait &#147; &agrave; pr&ecirc;che ni &agrave; messe <br>
Qu'il tait yieun des pus riches de tout'la paraisse. <br>
<br>
(Y m&eacute; fit bain rithe <br>
Quand y s'mins &agrave; dithe) <br>
Quest que <I>Mousieu</I> &eacute;rait fait <br>
Si n'os avait pon trouvai <br>
(Et pis sans dire un seul mot <br>
Pointi &agrave; la maison d'XBO.) <br>
Ses billes! entre m&eacute; et mon fr&egrave;re, <br>
J'en avons ching chents &agrave; ren faire <br>
J'les avons prinzes pour emp&ecirc;chi <br>
Qui n'qua&icirc;sent suous les las a MESSERVI. <br>
Quand ma seu vint a muouri, <br>
J'en trouvi chent suous l'hy !<br>
J'eu les mil' peine &agrave; les sitchi <br>
J'nai janmais dit &agrave; personne hiou, <br>
Mais je les sitchi en cauffant le fou <br>
(Ben des fais je les ai confi&eacute;es <br>
A Ma&icirc;tre PHILIP DE' SAIN CROIE <br>
<br>
Quand j'allais &agrave; la Cour jur&eacute; <br>
Qu&eacute; j'n'avais pon d&eacute; mobilli&eacute;.) <br>
Car depis que les Banques ont manqui <br>
Je pr&eacute;f&egrave;re un buon <I>private</I> Banqui !<br>
Je vos l'dis, mais j'esp&egrave;re bain qu'achteu. <br>
Ou n'irais pas le dire &agrave; man n'veu <br>
Car, quand ou fut morte, y me d'mandi, <br>
Si yiavai quicq'chose a partagi?<br>
Et ou pouvais ben pens&eacute; <br>
Qu&eacute; j'em mins a l'ergard&eacute;. <br>
Je l'y tuounni unne pare d'yiers <br>
Je m'nichi de l'frustr&eacute;, li et ses avers <br>
Depis chu temps la, eh bein <br>
Y n'ma pus p&acirc;lai d&eacute; rein. <br>
<br>
Y me dit qu j'm'&eacute;tais dyantrement bein m&ecirc;prins, <br>
En offiant, &agrave; un houmme comme li un cheling. <br>
J'ly fit mes excuses,&#151;J&eacute; n&eacute; le connaissais pas ;<br>
Et si ch&eacute;tai la seul'ment ses h&agrave;bits de travas? <br>
Fallait pon r'gard&eacute; &agrave; ch'la, mais le &#147; livre du R&acirc;t.&#148; <br>
Je n'eut pas le temps d'hien dire pus long !<br>
Sans l'voul&eacute;, j'y'avais oquo fait affront !<br>
Y erqu&eacute;menchi d'pus belle l'achie <br>
De B&#151; et d&eacute; D&#151; et de vilains d'vis <br>
Il en baillit &agrave; sa vacque, de divers sachets, <br>
La b&ecirc;te en 'tait faillyie, ou n'avait qu'den tchais, <br>
Quoicq' dans l'entretemps oulle avait happai <br>
Chiques petites goulaies d'herbe au fossai. <br>
Enfin quand le' vi erfut un mio tranchille <br>
D'vant pour siez nous, prendre le qu'min d'la Ville, <br>
Je l'y dis deux mots, qui le firent &ecirc;ternu&eacute; :-<br>
&quot;Escoutais, man vi, ou faites oquo du bain sans l'sav&eacute;, <br>
L'oies'lin, n&eacute; dait pon tr&eacute;buchi les r&eacute;coltes es vaisins <br>
Quand des <I>&eacute;peur&acirc;ts</I>, comme vous, s&eacute; proum&egrave;nent par les qu'mins.&quot;<br>
<br>
<br>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="habvoc.html">L'habilement en J&egrave;rriais</a><p>
<li><a href="jugis.html">Ne jugis jammais eune persounne par s'n'habit</a><p>
<li><a href="richegueux.html">Un riche gueux</a><p>
<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><a href="moralisings.html">Moralisings on the Vanity of Riches</a><p>


</ul>
</font>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/epeurat.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>
