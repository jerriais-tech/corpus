<HTML>
<HEAD>
<TITLE>A tchesque les vieirs gar&ccedil;ons pensent?</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A tchesque les vieirs gar&ccedil;ons pensent?</h2></font></center>
<CENTER><TABLE><TR><TD>
J'ein sait pas &agrave; t'chi que les vieirs gar&ccedil;ons sont &agrave; pens&eacute;;<br>
J'avais compozet des versets pour aidgi &agrave; les daishall&eacute;.<br>
Le titre &eacute;tait "<a href="vieirsgarcons.html">Eunne Chance pour les Vieirs Gar&ccedil;ons</a>",<br>
J'lus avais donn&eacute; un "hint" de filles de bouannes maisons.<br>
<p>
Et bein nannin chest vieirs pieircheurs<br>
Quand y les vaient; y les font asseais d'teurs<br>
Mais ne v'la tont; Jamais eun p'tit mot d'mathiage<br>
Ils aiment mus &ecirc;tre touos seurs &agrave; prendre de p'tits viages.<br>
<p>
Souvent quand y lus ont fait eun p'tit d'attention<br>
Yian &agrave; qui sont si simpy&iuml;e y eraie qu'chest pour tout d'bon<br>
Et pis quand vein eun temps y nont bein d'sappointeais<br>
Ils ont bein du chagrein, et l'd&icirc;sent &agrave; lus mem&eacute;e.<br>
<p>
Pourtant j' avais erqu&eacute;mendet eunne "nice" vieille fille<br>
Et qu'appartient d'eunne bein bouanne famille<br>
O&ugrave; sait faithe du podein et d'bouans p'tits fricots<br>
Pour les vieirs gar&ccedil;ons; ne v'la chein qui lus faut.<br>
<p>
Ils aiment mus rest&eacute; siez yieux au sai<br>
Au lieu d'lus promn&eacute; quand y fait bieau k&iuml;ai<br>
J'en connais yieunne que bein souvent y yiangnie<br>
J'sait eunne charitet d'la promn&eacute; quand la leunne lis.<br>
<p>
Quand y fait k&iuml;ai d'leunne chest bein pus agr&eacute;y&iuml;abe<br>
Nou z' "enjoy" tr&eacute;jous pus eunne petite promnade<br>
J'comprends qu'les vieirs gar&ccedil;ons sont tr&eacute;jous d'miyieuthe humeur<br>
Car le qu'mein est pus facile quand y lus enrvont touos seurs.<br>
<p>
J'en connais plusieurs qui d&eacute;vthaient lus mathi&eacute;<br>
Y m'lont dit yieux m&ecirc;me de t&acirc;chit d'lus trouv&eacute; -<br>
- Eunne "nice" petite femme de bein bouanne humeur<br>
Car y faut qui s&ccedil;aient soignis par ni&egrave;che o&ugrave; par soeur.<br>
<p>
Mais comme chest eunne chose que n'o&ugrave; n'aime pas &agrave; sm&ecirc;l&eacute;<br>
Car dans l'mathiage chest ch&acirc;tcheun pour s&eacute;<br>
Nou s' entre prend pour le mus o&ugrave; pour le pi&egrave;the<br>
La seule chose est faut t&acirc;chit de s'entre piaithe.<br>
<p>
Eunne anneais j'meins deuex-str&egrave;s mots dans l'almanach<br>
Pour t&acirc;chit d'p&acirc;ssai chute bouanne vieille fille l&agrave;<br>
Ne v'la tit pas l'anneai b&eacute;t&ocirc;t p&acirc;sseaie<br>
Et vieille fille, et vieir gar&ccedil;on sont ouquo restaies.<br>
<p>
Yieun des vieirs gar&ccedil;ons &agrave; t'chi j'fais allusion<br>
A eunne grande ferme, et eunne magnifique maison<br>
Tchi domage de l&acirc;issi, &agrave; sa mort, tout chonna<br>
Pour toute eunne anneai au Seigneur de chu fief l&agrave;.<br>
<p>
Touos les vieirs gar&ccedil;ons d&egrave;vthaient pay&iuml;<br>
Eunne bouanne taxe touos l'zans pour le profit -<br>
- Du "Home" pour les gar&ccedil;ons o&ugrave; pour l'Orphelinat<br>
Si chonna est fait; le nombre molitha.<br>
<p>
Si les Estats adoptais man pi&acirc;n<br>
Y s&ccedil;ais taxeais devant longtemps<br>
L'Ile en profit'rait sus pus d'un sens<br>
Tchesque o&ugrave; zen penseais es bouannes gens.<br>
<p>
<i><a href="georgie.html">Georgie</a></i><br>
</TD></TR></TABLE></CENTER>

<P>&nbsp;</P>

<FONT SIZE=2>
Viyiz &eacute;tout:<p>
<ul>
<li> <a href="vieirsgarcons.html">Eunne chance pour les vieirs gar&ccedil;ons</a><p>
<li><a href="mathiage.html">L'amour et l'mathiage en J&egrave;rriais</a><p>
<li><a href="vier_garcon.html">Le Vier Gar&ccedil;on</a><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
<li><a href="viedvier.html">Vie d'Vier Gar&ccedil;on - Vie d'Vier Cuochon</a><p>
<li><a href="souhaitproverbe.html">Le souhait du Vier G&agrave;r&ccedil;on</a><p>
<li><a href="gdfchance.html">Quand eune vielle fil'ye vait eune chance...</a><p>
<li><a href="3veuves.html">Tr&egrave;s veuves contre un veuvi</a><p>
<li><a href="tante.html">Les piaintes d'une vielle tante a mai</a><p>
<li><A HREF="reflexf.html">Reflexions d'une Vieille Fille</A><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li><a href="gainees.html">La Vielle Fille Gain&eacute;es.</a><p>
<li><A HREF="consolf.html">Les Consolations d'une Vieille Fille</A><p>
<li><a href="charmes.html">Des charmes d'amour</a><p>
<li><a href="mathious.html">Mathi'-ous, Garcons, Mathi'-ous</a><p>
<li><A HREF="mathiet.html">Les Promesses d'Homme Mathiet</A><p>

</ul></FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
