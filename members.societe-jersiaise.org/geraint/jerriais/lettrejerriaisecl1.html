<HTML>
<HEAD>
<TITLE>Lettre Jersiaise Dinmanche le 28 de Decembre 1997</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jersiaise Dinmanche le 28 de Decembre 1997</h2></font></center><p>


Aniet le 28 de D&eacute;Dcembre 1997, le dernier Dinmanche de l'ann&eacute;e, chais Cliford Laisney tch'a l'pliais de presenter la lettre Jerriaise.<br/>
<br/>
J'esp&ecirc;the qu'ou s'avez tous rejoui d'un bouon Nou&eacute; et qu'ou n'avaits pas souffri trop a cause des f&ecirc;tes, Nou&eacute; est un temps d'grands prepathations, et pour des s'm'naines en avanche les boutiques nos announce l'av'nin en orde d'encouo thagi les gens d'depenser comme si l'argent s'nallait hors de faichon. Malheuthesement, y'a des gens, principallement parmi la jeunesse tchi n'ont pas trop d'controle envers lus finances, et auve l'aide de lus cartes plastic, depense en d'ssus d'lus m&ocirc;yens et aupr&eacute;s toutes les f&ecirc;tes pass&eacute;es, une p'tite env'lope du porteu d'lettres les informe de la position d'la balanche en main, une chose tchi n'&eacute;st pas trejous &eacute;rchue auve pliaisi.<br/>
<br/>
Les f&ecirc;tes de Nou&eacute; sonts une occasion pour fanmillyes,  vaisins et anmins de sont sont'rencontrer en orde de lus entre souhaiter l'bonheu et bouonne sant&eacute; a l'av'nin.<br/>
<br/>
A m'se&ucirc;the que nou veillyis, y nos r'semblye qu'el temps s'passe pus vite que dans n&ocirc;t jeunesse. Quand j'&eacute;tions acqo mousses j'attendaimes auve emou&eacute; l'arriv&eacute;e de Nou&eacute;, et un coup pass&eacute;, ch'tait une longue attente j'usqu'a les f&ecirc;tes de Paques.<br/>
<br/>
Quand j'erfliechons sus l'an&eacute;e tchi vint d'se pass&eacute;, j'avons tous de differentes pens&eacute;es envers les evenments tchi nos ont concern&eacute;es l'pus. Bein seux y'en a d'nous tch'ont souffert la perte de fanmillyes tchi nos &eacute;taits pr&eacute;s, et d'autres se sonts rejouies d'la nouvieaut&eacute; d'&eacute;fants et d'p'tits &eacute;fants.<br/>
<br/>
1997 ne s'est pas passer sans catastrophes. Differents regions du mode ont souffert a cause de trembliement d'terre. Y'a ieut plusiers volcans, (des montagnes br&ucirc;lantes). J'entendons acquo des rapports des &eacute;ffets d'gere en Yugo-Slavie, y'a ieut &eacute;tout plusieurs avaries d'avions auve perte de vie en bein des cas. La Fanmillye Royale &eacute;tout n'a pas ecapper d'peine. J'nos souv'nons tous bein d'la tristesse quand la Princesse Diana perdit sa vie en accident dans l's'alentours de Paris. La majorit&eacute; d'gens tchi suivites l'enterrement sus la television se rappel'thons trejous du triste spectaclye de vaie une jeune vie emport&eacute;e si soudainement souos d's'evenements si tragique.<br/>
<br/>
1997 a veu &eacute;tout un changement d'gouvernement en Anglieterre. Aupr&eacute;s 18 ans souos un gouvernement Conserveteau l's'electeurs ont dit Assez est Assez, faut &eacute;lithe l'opposition.<br/>
<br/>
M&ecirc;me dans n&ocirc;t ile j'avons veu des changements. Dans l's'alentours des cauchies et d'l'Esplanade, J'avons veu l'installation de chutte fanmeuse h&acirc;louoge de suage. J'avons veu l'ouvertuthe du caf&eacute; &quot;La Fregate&quot; et j'avons veu etout la manniethe que nos sou sont enforc&eacute;es dans la cave souos la ville.<br/>
<br/>
iUne chose d'importance a 'tait l'ouvertuthe du Mus&eacute;e Maritime auve les magnifiques examplyes des Tapiss'sies tchi d&eacute;crithe les chinq longues ann&eacute;es souos l'otchupation de l'ennemin. Viagons en ville ou compagne j'en pouvons s&ecirc;lon nos apperchever des changements caus&eacute;es par les nouvieux batisses tchi appathe.<br/>
<br/>
Sus l'sujet d'sport, Jerri a p&acirc;yi h&ocirc;te es iles du monde en t'nons les jeux d'iles dans l'nouvieau th&icirc;atre de sport a Springfield. Y faut saluet Eric Blakely tcha accomplyi succ&eacute;s dans s'n'ambition de vaincre la montagne Everest. Ch'nna na pas 'tait accomplyi sans peine, et j'le felicitons d'etre le premier Jerrais d'entreprendre une telle t&acirc;che enorme.<br/>
<br/>
Dernierement, j'avons suivi la course entreprince par les trais Jerriais tch'ont nagi lus bat&eacute; de Tenerife jusqu'a Barbados. Une distance de 3000 mille milles a traversa l'Atlantique est une experience que seulement le pus brave voudrai considether. Nos felicitations es trais de vous.<br/>
<br/>
Sans doubte y'a bein d'autres evenements tchi lus sonts pass&eacute;es tchi methites mention, mais les chinq minutes accord&eacute;es a matin nos permette pas d'exprimer l'sujet.<br/>
<br/>
Bouonne Gens, acquo une fais j'tapons sus l'porta d'une nouvelle ann&eacute;e. Dgieu seulement connaits l'av'nin. Ch'est a nous d'augmenter n&ocirc;t fouai et d'li d'm'ndait tchi nos conduithera dans l'inconnu et tchi nos protegetha du malheu.<br/>
<br/>
Veronica m'joins en vos souhaittons tous une bouonne ann&eacute;e, bouonne sant&eacute;, et bouon viage a tuous temps.<br/>
<br/>
A LA PRECHAINE.<br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl5.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

