<HTML>

<!-- Mirrored from members.societe-jersiaise.org/geraint/jerriais/garconmathier.html by HTTrack Website Copier/3.x [XR&CO'2014], Tue, 15 Jul 2025 13:51:24 GMT -->
<HEAD>
<TITLE></TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un gar&ccedil;on &agrave; mathier</h2></font></center><p>


Memm&egrave;e veurt que je m'math'yie.<br/>
<br/>
Quant &agrave; mai, j'n'y tcheins pas; j'aime bein mus rester coumme je sis. J'sis accouotum&egrave; &agrave; memm&egrave;e et memm&egrave;e est accouotum&egrave; &agrave; mai. D&eacute;pis que j'tais haut coumme chonna, oulle a soigni que je n'manque de rein. Mes r'pas sont tr&eacute;jous grais &agrave; man go&ucirc;t; mes habits sont tr&eacute;jous bein patchis; ma chambre est tr&eacute;jous bein arrangie.<br/>
<br/>
Quand je r'veins &agrave; la maison au s&eacute;, memm&eacute;e est tr&eacute;jous l&agrave;. J'nos assi&eacute;vons de chaque bord du feu; j'avons une petite convers&acirc;tion; j'lis raconte les nouvelles; ou' m'p&acirc;le des vielles familles; ou' m'conte chein qui s'faisait dans san janne temps; je li&egrave;sons la gazette; j'avons notr' souper; j'nos entre disous &agrave;-d'main et j'nos en allons nos couochi.<br/>
<br/>
A tchi qu'une femme me servithait de pus?<br/>
<br/>
 Quand j'vais en ville, une fais par tchinzaine, memm&egrave;e veint avec mai. J'allons de compagnie; j'boutiquons en compagnie; je r'venons de compagnie. Au Dimanche, j'allons &agrave; l'egl'yise ensembl'ye; j'nos assi&eacute;vons ensembl'ye; je r'venons ensembl'ye.<br/>
<br/>
Tch'est qu'une femme f'thait d'pus pour mai, m'dith'ous? <br/>
<br/>
Mais memm&egrave;e est bein d&eacute;cid&egrave;e qui faut m'mathier, et mai, qui n'y'ai pas occouo jamais dit nannin, je n'sai' pas une mie comment m'y prendre pour erfuser une chose qui lis tchein si pr&egrave;s du tchoeu.<br/>
<br/>
Viy'ons dans tchil affreuse situation que v'la qui m'met. Ch'est tout bein pour memm&egrave;e de dithe: Math'yie-tai, man gar&ccedil;on, cherche une bouanne fille et fais-en ta femme, que j'te vaie bein &agrave; m&ecirc;nage devant m'en aller, mais ch'est pus a&icirc;si d'dithe que d'faithe.<br/>
<br/>
Memm&egrave;e n'a qu'&agrave; r'garder mais mai, j'&eacute;thais &agrave; faithe. Et pour m'en aller par c'mins et par vaux, &agrave; la r'cherche d'une fille qui vaut la peine d'avair pour ma femme, ch'n'est pas une petite affaithe. J'n'ai pas l'habitude de ches choses-l&agrave;, mai. Je sis satisfait d'&ecirc;tre coumme je sis et ne v'la pus d'chent fais que j'me d'mande: Tch'est don' qui pousse memm&egrave;e &agrave; voulair m'obl'yigi &agrave; prendre une femme!<br/>
<br/>
Si seulement memm&egrave;e se contentait de m'en paler, occouo, ch'ne s'sait que mi&eacute;-ma'. J'n'&eacute;thais qu'&agrave; dithe que j'y pens'sai, et que p't'&ecirc;tre que vaithe et la chose en rest&eacute;thait l&agrave;, mais ch'est que memm&egrave;e est bein d&ecirc;termin&egrave;e et quand oulle est d'm&ecirc;me, ch'est qui n'est pas facile de lis d'sob&eacute;i!<br/>
<br/>
Et l'malheur est qu'ou' s'est mins dans la t&ecirc;te de m'aidji; de s'mettre &agrave; r'garder l'tou d'yi; de cherchi des inform&acirc;tions sus les filles de notr' vaisin&eacute;.<br/>
<br/>
Quatre fais d&eacute;j&agrave;, oulle en a invit&egrave; &agrave; v'nin baithe du th&eacute;, sans me l'dithe d'avanche occouo, &agrave; seule fin que j'n'eusse pas la chance de m'garder hors de la vaie pour le temps!<br/>
<br/>
Les gens en sont v'nus &agrave; p&acirc;ler d'mai et &agrave; dithe que j'sis en train de faithe man chouaix!<br/>
<br/>
L'autre jour, Dan L'Amin me ritounni au nez en sortant d'la boutique, La grand' L&icirc;zab&egrave; 'tait &agrave; faithe du th&eacute; siez tai Dimanche, qu'i dit, je l'sai' bein. Tu'es l'bein v'nu par l&agrave; s'tu veurs, man vi, mais ne t'&ecirc;mancipe pas de faithe les doux yeux &agrave; sa soeur, ou bein tu'ethais affaithe &agrave; man mouochet &agrave; chinq daights, qu'i' dit, en me r'gardant affront&egrave;ment dans l'si&egrave;rs.<br/>
<br/>
Il a d'la chance, Dan L'Amin, la soeur &agrave; la grand' L&icirc;zab&egrave; est passabl'y&eacute;ment belle, tr&eacute;jous de bouanne humeur, active et pas trop d&ecirc;pensi&eacute;the  j'ai ou&iuml; les femmes en p&acirc;ler dans la bus au Samedi  oulle est l'a&icirc;n&eacute;e des deux et aitha le m&ecirc;nage, sans paler que sa marraine lis lais'sa sans doute du bein, pis qu'ch'est sa seule filleule et qu'ou' n'a pas d'&ecirc;fants.  Mais la grand' L&icirc;zab&eacute;! avec sa langue qui n'arr&ecirc;te pas, ses gh'veux &ecirc;crignis et sa groum&acirc;ch'chie! J'aim'thais mus d&ecirc;pi&ecirc;the &agrave; Memm&egrave;e que d'consenti &agrave; la mathier. Et quant &agrave; lis d'mander, sans qu'aller pus lliain, j'n'en aithais pas l'couothage. Nan, ni vous inn'tou, - pas s'ou la counnaissiez, la grand' L&icirc;zab&eacute;.<br/>
<br/>
L'autre Dimanche, en r'venant d'l'&eacute;gl'yise, j'ou&iuml;ais bein Missis Le Brun qui disait &agrave; memm&egrave;e (au bouan jour de Dimanche que ch'tait, &egrave;tou!) qu'oulle avait une bein bouanne ercette pour emp&ecirc;chi la graisse de monte ren faisant des merveilles et que sa M&eacute;rienne avait d&egrave;j&aacute; 't&egrave; dans quatre maisons d'la p&acirc;raisse pour expl'yitchi la r'cette. Et Memm&egrave;e s'laissi prendre au pi&egrave;ge, lis dit que j'aimais hardi les merveilles  coumment qu'ou put dithe d'it&egrave;, quand tout ch'qu'est bouoill'yi dans d'la graisse me fait l'tchoeu cratchi!  et finit par inviter Missis Le Brun et sa M&eacute;rienne &agrave; v'nin siez nous dans l'couothant d'la s'maine qui veint. J'nos en allon don' les avair, toutes les deux, toute une saith&egrave;e, &agrave; p&acirc;ler d'merveilles et de r'cettes et &agrave; r'd&egrave;rn&egrave;r lus cauches perchies dans notr' tchuisine, tout ch'l&agrave; parce que Memm&egrave;e a laissi mettre par les c'mins que j'sis en train de cherchi pour une femme!<br/>
<br/>
Et faudra que j'faiche bouanne mine &agrave; la M&eacute;rienne, qu'est douze ans pus vielle que moi et qu'a d&ecirc;j&agrave; 'te engagie sept fais sans qu'autchun des sept ait peu t'nin jusqu'&agrave; bu'. Ah, si pouorre memm&egrave;e s'imagine que j'arriv'thai l&agrave; yo&ugrave; qu'tant d'autres n'ont pas r&eacute;ussi, en bien, ou' s'trompe, memm&eacute;e, la!<br/>
<br/>
Ch'est d&ecirc;j&agrave; autant coumme je pouorrai supporter, d'avair deux femmes ov tchi que je n'sis pas accou&ocirc;tum&egrave; &agrave; mangi &agrave; la m&ecirc;me tabl'ye coumme mai, et d'&ecirc;tre obl'yigi d'mangi merveille sus merveille, et d'pr&eacute;tendre que j'les aime, pour qu'i' n'se doutent pas que memm&egrave;e avait dit un mens &#8230; du mains, une chose qui n'taient pas exactement la v&eacute;thit&eacute;. Et un Dimanche, &egrave;tou, et en r'venant d'l'&eacute;gl'yise occouo d'pus.<br/>
<br/>
Quand y'eut un bazar, l'autr' semaine, j'n'eu pas une minute de r'pos. Y'avait tout l'temps un flioch&egrave;t d'filles a-lentou' d'mai, et je n'pouvais pas faithe deux pas sans capuchi contre tchic-qu'une.<br/>
<br/>
Ch'tait: Acatte-mai une petite bouteille de parfum, cou&ocirc;sin, ch'n'est qu'trente sous  Vos pliait-i' une rose avec d'l'asparagus fern, quatre sous les p'tites, huit sous les grosses  Ous allez patron&icirc;ser notr' stalle &agrave; rafra&icirc;chiss'ments, Mess Le Boutill'yi, mes filles prendront soin d'vous.  Extchuse ma hardi&eacute;che, Joe  mais j'nos entre-counnaissons d&eacute;pis qu'j'&eacute;tions touos p'tiots  aithais-tu besoin d'bouannes cauches de laine, ch'est de m'n'oeuvre &egrave;tou, ou d'une c'minze en coton &agrave; carrieaux avec les boutons bein cou&ocirc;sus, ou bein par chance de  de -, enfin de chonna qu'est la sus la corde &#8230;.<br/>
<br/>
Chu bazar-l&agrave; m'cou&ocirc;ti tout ch'que j'avais emport&egrave; d'sous et occouo j'laissi l'Surintendant me pr&ecirc;ter un louis, qui s'eu fut tout dans les comp&eacute;titions et &agrave; payer pour des th&eacute;s &agrave; des couosines de toutes les g&eacute;n&eacute;th&acirc;tions.<br/>
<br/>
Et Memm&egrave;e qui disait tout l'temps: Paie, man gar&ccedil;on, paie, ch'est dans une bouanne cause. Tu'es &agrave; mettre tes sous &agrave; bouan int&eacute;th&ecirc;t et l'un d'ches jours, tu verras v'nin ta r&ecirc;compense. Ah, vaithe, j'la verrai &#8230;<br/>
<br/>
Memm&egrave;e pr&eacute;tend qu'ou s'fait veille; que ses roumatisses l'emp&ecirc;chent de travaill'yi coumme quand oulle 'tait jaune; qu'il est temps qu'ou' se r'pose et que, mai, j'prenje d'la responsabilit&egrave;; qu'ou' voudrai &ecirc;tre occouo l&agrave; grand ma femme veindra dans la maison, &agrave; seule fin, d'lis montrer justement comment faithe le m&ecirc;nage; que d'vant mouothi, ou' voudrait vaie ses p'tits gar&ccedil;ons et ses p'tites filles sus ses g'noux pour lus p&acirc;ler d'lus pouorre d&eacute;funt grand' p&eacute;the et qu'enfin i' faut, bouan gr&eacute; mau gr&eacute;, que j'me math'yie.<br/>
<br/>
Eh bein, &ecirc;cout&egrave;z: qu'Memm&egrave;e diche, ou faiche par l&agrave; o&ucirc;est qu'ou' voudra, je s'sai aussi t&ecirc;touagne coumme l'yi. Pour me mathier, je n'me math'yi&eacute;thai pas, quand j'dev'thais vivre et mouothi vier gar&ccedil;on  &agrave; mains, si-en-cas, que je n'change'geais d'id&egrave;e, car i' n'faut jamais dithe Fontaine, je n'boirai point de ton eau.<br/>
<br/>
Dimanche pass&egrave;, la veuve &agrave; notr' couosin L&ecirc;caudey vint siez nous pour la prumi&eacute; fais depis l'bri qu'y'avait yeu au sujet du partage du fait du bouan houmme. Oulle am'ni sa fille avec l'yi, une grosse hardelle, avec un corps-de-fro sans manches, qu'ouvre jusque tout bas par en dri&eacute;the et occouo pus bas par en d'vant; un corps-de-fro qu'est fait ov de tchi qu'nou vait l'travers, sinon &egrave;s parties y'o&ugrave; qu'y'a d'la dentelle, et qui n'restethait pon en pli&egrave;che du tout sinon qui patha&icirc;t &ecirc;tre amath&egrave; avec des b'uts de blu riban qui tchennent &agrave; tchic autre chose qu'est en d'sous, - enfin y'un d'ch&egrave;s corps-de-fro, qui m'font penser que nou dev'thait p't'&ecirc;tre faithe des extchuses quand les siennes qui les portent vos vaient les r'garder avec rein qu'chonna sus l'co.<br/>
<br/>
Les autres ann&egrave;es, Memm&egrave;e soulait-t-alle en faithe sus ches costumes-l&agrave;! Ch'h'tait une vraie honte-de-gens, qu'ou' disait, d'aller d'm&ecirc;me attint&egrave;e par les c'mins, et Yo&ugrave; qu'&eacute;tait l'avis des m&eacute;thes? et Ch'tait i' &ecirc;tonnant si chonnechin &#8230; et Fallait-i' s'ravir si chonna &#8230;?&quot; enfin, oulle en v'nait coumme les monts!<br/>
<br/>
Mais Dimanche? quand la couosine am'ni sa grosse hardelle siez nous? ch'tait tout d'un coup: J'sommes si contents d'vos vaie  I' nos enn'yie tant touos seurs &agrave; l'ondgheu' d'ann&egrave;es  Ou' restethez bein pour couochi  Ous allez ramonter &agrave; haut pour haller vos affaithes  (j'voudrais bein savair s'il en &eacute;thait rest&egrave; long, d'affaithes, s'ils avaient hall&egrave; autre chose que lus chap&eacute; et lus gants).<br/>
<br/>
Et, toute la saith&egrave;e, la Lavinia  ou m'fit l'appeler par san nom, dans mains d'chinq minutes, mai qui n'l'avait pas veue depis qu'oulle avait chinq ans  la Lavinia fut assise &agrave; c&ocirc;t&egrave; d'mai, sus l'sofa. Tout d'abord, y'avait un couossin entre nous: ou l'env'yi rond'ment sus une tchaithe; ou' s'appr&eacute;chi, p'tit &agrave; la fais, jusqu'&agrave; ce que j'fusse pinchi entre l'yi et l'bu du sofa, car je n'pouvais pas me r'tchuler pus lliain; ou' s'touannait d'man bord en d'visant et me r'gardait dans l's'yi&egrave;rs; deux-trais fais, quand oulle 'tait &agrave; rithe, ses corles me catouollidrent l'ouotheille; de temps en temps ma gambe 'tait &agrave; la vaie d'ses pids, qu'ou' r&ecirc;mouait sans cesse souos la tabl'ye, par habitude, qu'ou' m'dit.<br/>
<br/>
N'alli-t-alle pon jusqu'a m'faithe t'nin san bras (et ses manches n'allaient qu'&agrave; mi&eacute;-c'min entre l'&ecirc;paule et l'coute) pour que j'examinisse la montre qu'&eacute;tait blouitchie l'tou d'san poignet! Mes mains en trembliaient, en touchant la chai' si fine et si caude de chu p'tit bras qu'ou' n'se pressait pon de r'haller &agrave; l'yi &#8230;<br/>
<br/>
Et chu parfum qu'oulle avait sus ses habits, qui sentait &agrave; musc et &agrave; lavende et qui m'faisait ma' &agrave; la t&ecirc;te; - et chu corps-de-fro, fendu jusque l&agrave; y'o&ugrave; qu'le quatre ou chinqui&egrave;me bouton &eacute;thait deu &ecirc;tre, qu'allait et v'nait tout l'temps d'vant mes yi&egrave;rs; - et chute langue qui p&acirc;lait sans bu ni fin des flieurs et des o&euml;sieux, et des boutiques en ville, et du fruit, et du prosp&eacute; pour l'ann&egrave;e tchi veint dans les fermes; et ches grosses rouoges l&egrave;vres qui s'embliaient m'dithe de pus en pus: Eh, d&ecirc;gourde tai' don', man gar&ccedil;on, prend tan couothage &agrave; deux mains; s'tu veur de tchi embrachi, n'en f'chin! Embrache!<br/>
<br/>
Je n'sai' vraiment pas coumment qu'je r&ecirc;sisti &agrave; la tentation.<br/>
<br/>
Et quand j'ramonti m'couochi, criyiz-mai s'ou voulez, mais ch'est vrai, j'fu pus d'une bouanne d&eacute;mi'euthe au li&egrave;t d'avant pouvoir attraper l'dormi! Oh, chutte Lavinia!!<br/>
<br/>
<i><a href="ejluce.html">ELIE</a></i><br/>
 <br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="garcmath.html">Un gar&ccedil;on &agrave; Mathi&eacute;</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="vier_garcon.html">Le Vier Gar&ccedil;on</a><p>
<li><a href="vier_garcon2.html">L'&Egrave;rpenti d'un Vi&egrave;r Gar&ccedil;on</a><p>
<li><a href="viergarcon3.html">Le Vier Gar&ccedil;on</a><p>
<li><a href="souhaitproverbe.html">Le souhait du Vier G&agrave;r&ccedil;on</a><p>
<li><a href="mainsnage.html">Un mainsnage de vier gar&ccedil;ons</a><p>
<li><a href="viedvier.html">Vie d'Vier Gar&ccedil;on - Vie d'Vier Cuochon</a><p>
<li><a href="pensent.html">A tchesque les vieirs gar&ccedil;ons pensent?</a><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>
<li> <a href="vieirsgarcons.html">Eunne chance pour les vieirs gar&ccedil;ons</a><p>
<li><a href="bruli_les_dais.html">Le Gar&ccedil;on qui s'br&ucirc;li les dais</a><p>
<li><a href="rbutte.html">Le Gar&ccedil;on r'butt&egrave;</a><p>
<li><a href="jemtrouvi.html">Coumme je m'trouvi!</a><p>
<li><a href="hardelle.html">Tch'est Qu'J&eacute; F'thons De Touotes Nos Hardelles?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/garconmathier.html by HTTrack Website Copier/3.x [XR&CO'2014], Tue, 15 Jul 2025 13:51:24 GMT -->
</HTML>

