<HTML>

<!-- Mirrored from members.societe-jersiaise.org/geraint/jerriais/sornet2.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
<HEAD>
<TITLE>Chanson triste et sornette tragique</TITLE>
<META  name="keywords" content="JÃ¨rriais, language, langue, Newfoundland, Terre-Neuvas, Terre-Neuve">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Chanson triste et sornette tragique</h2></font></center>.<br>
<CENTER><TABLE><TR><TD>
Yia bain d'z'ann&eacute;es de ch'la - a chein qu'on ma dit -<br>
Un couothageux janne homme, en grande tenue s'n'allit<br>
A la cote des Terreneuvyiers pour y p&ecirc;tchit,<br>
Tout chein tchi pouvait y ramasser - m&ecirc;me l'orghit.<br>
<p>
Quant l'voillyit il tait butt&egrave;t dessus aterrit,<br>
Y s'rendit &agrave; la prumi&egrave;the hotel tchi trouvit,<br>
Et entrant tout grand sans tapp&eacute; y d'mandit<br>
Si chein qu'il y avait occouo du run pour y louogit.<br>
<p>
"Asseuth&egrave;tment, et pourtchi pon," s'fit l'hotellyit,<br>
"J'sis bein lyien en chutt' saison chein, d'avait tout remplyit,<br>
Et sou voulez unn' chambrette pour y couochit,<br>
Eh bein, vous pouvez en avait yieunne &agrave; bouan marchi."<br>
<p>
V'la tchi fut bein vite settl&eacute; et arrangi,<br>
Et notre ordjilleux &agrave; table d'hote s'assi&eacute;vit,<br>
Un raide bouan soup&eacute; caud lys fut servi,<br>
Et sans pus d' autres complyiements y s'mint &agrave; l'mangi.<br>
<p>
Quand y n'en put pus d'autre maulait et blyatchit<br>
Et eut satisfait &agrave; gogo tout s'n'app&eacute;tit,<br>
L'heure et l'moment vint que l'horloge sonnit,<br>
Onze heuthes - appr&eacute;chies d'mingni&egrave;t - grand temps de s'jutchi.<br>
<p>
Mais d'vant ch'la, chennechin s'n'hote ly chuchottit :<br>
"Si chaique y voullait une Ecauffeuse au pid du lit?"<br>
Tout bouann'ment notre &eacute;migr&eacute; ly r&eacute;ponnit :<br>
" Bain bouanne id&eacute;e qu'vos avez yieut; d'accord man vit."<br>
<p>
Bon, pour vouos dithe, derchet dans sa niche s'coullit,<br>
A t&acirc;tons, faut craithe, parce que quand y s'y catinit,<br>
Sus sa pallyioche tchique chose s'mint &agrave; y bougit :<br>
Ch'tait s'n'Ecauffeuze tchi avait &eacute;t&eacute; envi&eacute;e s'y muchi.<br>
<p>
Oulle gigottait tant, qu'n'otre mouse s'effritit<br>
Et faisant des braits piteux, hors d'sa vaie bondit<br>
D'une avoll&eacute;e - &egrave;s fins feux d'galop, - s'sauvit<br>
A Cote Cauchie - gaffe avithons - r'trouvi Jerri.<br>
<p>
Ch'est chein tout l'histou&egrave;the ou conte fait &agrave; plaizi,<br>
Mais si n'c'est pon vrai - peut y &ecirc;tre - attendez un p'tit:<br>
A d'grands maux faut d'grands rem&egrave;des, l'docteu nou dit, <br>
Ben, restez si&egrave;z vous : N'vous mettez pon Terre-Neuvi!<p>
&nbsp;<p>
<i>JEAN POUPETTE.<br>
5/11/28</i><br>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="terneuv2.html">Terreneuve</A><p>
<li><a href="terneuvi.html">La R'venue du Terneuvi</a><p>
<li><a href="terreneuve.html">Le r-tou de Phlip de Terreneuve</a><p>
<li><a href="terneuv3.html">Notre Johnny est ervenu d'Terreneuve</a><p>
<li><a href="ertou.html">L&eacute; R'tou du Terre-Neuvi opr&egrave;s san prumi viage</a><p>
<li><a href="newfsull.html">Newfoundland</a><p>
<li><a href="matelot.html">Chanson du Matelot</a><p>
<li><a href="mevlo.html">M&eacute; V'lo R'v&eacute;nu!</a><p>
<li><A HREF="pequeux.html">L&eacute; R'tou du P&ecirc;queux</A><p>

<li> <a href="nicholas.html">Nicholas</a><p>
<li><a href="pmcouvertuthe.html">Merrienne et sa couvertuthe &eacute;lectrique</a><p>
<li><a href="pmboutelle.html">Merrienne et sa boutelle</a><p>
<li><a href="pmrmiede.html">Un mauvais r'mi&egrave;de pour s&eacute; garder caud</a><p>
<li><a href="cordoungni.html">L&eacute; Cordoungni et l&eacute; r'v&eacute;nant</a><p>
<li><a href="pmfraid2.html">Merrienne et l'temps fraid</a><p>
<li><a href="tomjp.html">La Complyi&egrave;nte d&eacute; l'oncle Tom</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/sornet2.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
</HTML>
