<HTML>

<!-- Mirrored from members.societe-jersiaise.org/geraint/jerriais/matchi9_biblye.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
<HEAD>
<TITLE>La Bouonne Nouvelle s'lon Matchi, chapitre 9</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi, chapitre 9</h2></font></center><p>

<center><font color="#215e21"><h3>V&egrave;rsets 1-8</h3></font></center><p>

J&eacute;s&ucirc; remb&egrave;rtchit dans un bat&eacute; et r'croua&icirc;sit la mathe et r'v&icirc;nt dans sa ville. Et v'l&agrave; qu'nou li'apportit, couochi sus un liet, un houmme sus l'c&acirc;rr&eacute;. Quand J&eacute;s&ucirc; vit lus fouai, i' dit &agrave; ch't houmme-l&agrave; sus l'c&acirc;rr&eacute;, &quot;Cache, man fis! Tes p&eacute;ch&eacute;s sont pardonn&eacute;s!&quot; <p>

Et d&ecirc;li&ecirc;ment tchiqu's'un d's &ecirc;crivains lus &ecirc;cant&icirc;drent &agrave; lus entr&eacute;-dithe, &quot;Ch't&icirc;-ch&icirc;n est &agrave; &ecirc;cliandrer.&quot;<p>

Quand J&eacute;s&ucirc; appr&icirc;nr chein qu'i' pensaient, i' lus dit tout coumme, &quot;Pouortchi qu'ous avez des mauvaises pens&eacute;es dans vos tchoeurs? Ch'est en tchi l&eacute;tch&eacute; des deux est pus a&icirc;si: d&eacute; dithe 'Tes p&eacute;ch&eacute;s sont pardonn&eacute;s!' ou d'dithe 'L&egrave;ve-t&eacute; et marche!'? Mais &agrave; seule f&icirc;n qu'ou sachiz qu l'Fis d'l'Houmme a sus la t&egrave;rre l'pouv&eacute; d'pardonner les p&eacute;ch&eacute;s: L&egrave;ve-t&eacute;!&quot; qu'i' s'fit d'siette &agrave; l'houmme sus l'c&acirc;rr&eacute;. &quot;Emporte tan liet et r'va-t-en siez t&eacute;!&quot;<p>

Et d&ecirc;li&ecirc;ment l'houmme sus l'c&acirc;rr&eacute; s&eacute; l'vit et s'en r'fut siez li. Et l'monde quand i' v&icirc;drent chu mithacl'ye-l&agrave; en f&ucirc;drent &ecirc;b&eacute;zouis et louang&icirc;drent l&eacute; Bou&ocirc;n Dgieu pouor aver bailli un t&eacute; pouv&eacute; &egrave;s hoummes.<p>
&nbsp;<p>

<center><font color="#215e21"><h3>V&egrave;rsets 9-19</h3></font></center>

J&eacute;s&ucirc;, coumme i' sortait d'ilo, vit un houmme tch'avait nom Matchi assis &agrave; l'office o&ugrave;'est qu'nou r'ch&eacute;vait la taxe et i' l&icirc; dit, &quot;Si&eacute;-m&eacute;!&quot; Et ma&icirc;souain i' s&eacute; l'vit et l'si&eacute;vit. Et coumme J&eacute;s&ucirc; 'tait attabli&eacute; siez ch't houmme-l&agrave;, v'l&agrave; tchi v&icirc;ndrent un fliotchet d'tche&ucirc;teurs d&eacute; taxe et d'p&eacute;cheurs tchi lus attably&icirc;drent d&eacute; compangnie auve J&eacute;s&ucirc; et ses discipl'yes. Quand les Pharisiens v&icirc;drent chenna, i' d&icirc;drent &agrave; ses discipl'yes, &quot;Pouortchi qu'vot' ma&icirc;t' mange siez des tche&ucirc;teurs d&eacute; taxe et des p&eacute;cheurs?&quot;<p>

Mais J&eacute;s&ucirc; ou&iuml;t chein qu'i' d&icirc;thaient et lus dit, &quot;Ch'n'est pon les cheins tchi sont dispos mais ch'est l's &icirc;nsdispos tch'ont b&eacute;souain d'un docteu. V'l&agrave; pouortchi, allez et apprannez chein qu'chu diton-ch&icirc;n veurt dithe: J'aime mus la m&icirc;ns&eacute;thicorde qu&eacute; l'sacrifice. Ch'est en tchi j&eacute; n'sis pon v'nu app'ler les justes mais les p&eacute;cheurs.&quot;<p>

L&agrave;-d'ssus les discipl'yes d&eacute; Jean v&icirc;ndrent l&eacute; trouver et l&icirc; d&icirc;drent, &quot;Pouortchi qu'les Pharisiens et nous, j'je&ucirc;nons souvent et qu'vos discipl'yes n&eacute; je&ucirc;nent pon?&quot;<p>

J&eacute;s&ucirc; lus r&ecirc;ponnit, &quot;L's anm&icirc;ns du br&ucirc;man peuvent-i' &ecirc;t' dans la tristesse et en deu quandi qu'l&eacute; br&ucirc;man est acant&eacute; ieux? Mais l'temps veindra qu'l&eacute; br&ucirc;man s'sa hal&eacute;, &eacute;pis i' je&ucirc;n'nont. P&egrave;rsonne n&eacute; met un neu cliu &agrave; un vi&egrave;r mant&eacute;; autr&eacute;ment l'neu hal'lait un but du vi&egrave;r drap et l'&ecirc;tril'lait acouo pus. Et nou n'met pon nitout d'nouvieau v&icirc;n dans d'vi&egrave;rs va&icirc;ssieaux, ch'est en tchi s'nou fait d'it&eacute; les va&icirc;ssieaux lus b&ucirc;chent, l&eacute; v&icirc;n d&ecirc;g&ocirc;le et les va&icirc;ssieaux sont passecrits. Nan, nou met l'nouvieau v&icirc;n dans d'neus va&icirc;ssieaux et d'm&ecirc;me l&eacute; v&icirc;n et les va&icirc;ssieaux lus pr&ecirc;s&egrave;rvent.&quot;<p>

Coumme i' lus d&icirc;thait chennech&icirc;n, un vyi d'la synnagogue s'appr&eacute;chit d'li et l'adouothit et l&icirc; dit, &quot;Ma fil'ye a just&eacute;ment mouothi, mais v&eacute;-t-en mett' tes mains sus lyi et ou r'vivtha.&quot;<p>

J&eacute;s&ucirc; s&eacute; l'vit ma&icirc;souain et l'si&eacute;vit acant&eacute; ses discipl'yes.<p>
&nbsp;<p>

<img src="verrinneshdgethi.jpg" width="150" alt="&Ecirc;v'ch&icirc;n eune femme tchi d'pis douze ans 'tait afflyigie d'eune sangn'nie s'appr&eacute;chit d'li par dri&eacute;the et touchit l'bord d&eacute; s'n habit." title="" align="right" />
<center><font color="#215e21"><h3>V&egrave;rset 20</h3></font></center><p>

&Ecirc;v'ch&icirc;n eune femme tchi d'pis douze ans 'tait afflyigie d'eune sangn'nie s'appr&eacute;chit d'li par dri&eacute;the et touchit l'bord d&eacute; s'n habit.<br/>

&nbsp;<p>
<center><font color="#215e21"><h3>V&egrave;rsets 21-29</h3></font></center><p>

Ch'est en tchi ou s'd&icirc;thait, &quot;Si j'peux ra&icirc;que touchi s'n habit, j&eacute; s'sai r'dg&eacute;thie.&quot;<p>

L&agrave;-d'ssus J&eacute;s&ucirc;, quand i' s'fut r'tou&ocirc;nn&eacute;, l'&ecirc;pyit et l&icirc; dit, &quot;Ma fil'ye, sai tchoeuthue! Ta fouai t'as sauv&eacute;.&quot; Et chutte femme-l&agrave; fut r'dg&eacute;thie dans l'm&ecirc;me moment.<p>

Quand J&eacute;s&ucirc; arrivit siez l'chef d'la s&#375;nnagogue et coumme il y vit les sounneurs d'fli&ucirc;te et un fliotchet d'monde tchi 'taient &agrave; faithe du tinn&eacute;, i' lus dit, &quot;All'-ouos-en! Ch'est en tchi chutte fil'ye-l&agrave; n'est pon morte, oulle est ra&icirc;que endormie.&quot; Et il' en f&icirc;drent fouah d'li. Un co don qu'nou-'avait c&acirc;rr&eacute; tout chu monde-l&agrave;, il entrit et l&icirc; pr&icirc;nt la main, et chutte p&eacute;tite fil'ye-l&agrave; s&eacute; l'vit, et l'brit en couothit dans toute la contr&eacute;e. <p>

Coumme J&eacute;s&ucirc; s'd&ecirc;halait d&eacute; ch't endrait-l&agrave;, deux aveugl'yes l&eacute; si&ucirc;drent, et i' briyaient et d&icirc;thaient, &quot;Fis d'D&acirc;vi, ai pitchi d'nous!&quot;<p>

Et quand i' v&icirc;nt dans la ma&icirc;son, ches aveugl'yes-l&agrave; lus appr&eacute;ch&icirc;drent d&eacute; li. Et J&eacute;s&ucirc; lus dit, &quot;Criy'-ous qu&eacute; j'pi&ecirc;sse faithe chein qu'ou d'mandez?&quot;<p>

I' l&icirc; r&ecirc;ponn&icirc;drent, &quot;Oui, Seigneu.&quot;<p>

L&agrave;-d'ssus i' touchit lus i&egrave;rs en d&icirc;thant, &quot;Qu'i' vos sait fait si&eacute;vant vot' fouai.&quot;<p>

&nbsp;<p>
<center><font color="#215e21"><h3>V&egrave;rsets 30-38</h3></font></center><p>
<img src="verrinnehopdgethi.jpg" width="150" alt="en dg&eacute;thissant toutes sortes d&eacute; maux et  d'maladies parmi l'peupl'ye" title="" align="right" />
Ma&icirc;souain lus i&egrave;rs f&ucirc;drent &ecirc;cal&eacute;s, et J&eacute;s&ucirc; lus d'fendit fort&eacute;ment d'en p&acirc;ler, et lus dit, &quot;Souongniz qu'fis d'&acirc;me n&eacute; l'sache!&quot; Mais ieux, quand i' lus en f&ucirc;drent, i' publy&icirc;drent san r'nom par toute chutte contr&eacute;e-l&agrave;.<br/>
<br/>
Quand i' lus en f&ucirc;drent, nou li'am'nit un houmme muet end&ecirc;monn&eacute;. Quand l'd&ecirc;mon fut env'y&eacute; hors, l'muet p&acirc;lit et l'peupl'ye en fut ravi et i' d&icirc;thaient, &quot;Nou n'a janmais veu rein d'it&eacute; en Isra&euml;l!&quot; Mais les Pharisiens contrathiaient, &quot;Ch'est par l'pr&icirc;nce des d&ecirc;mons qu'il envyie hors les d&ecirc;mons.&quot;<br/>
<br/>
Assa J&eacute;s&ucirc;, coumme il allait par vaies et par camps dans les villes et les villages, ens&icirc;ngnait dans lus s&#375;nnagogues et pr&ecirc;chait la bouonne nouvelle du rouoyaume, en dg&eacute;thissant toutes sortes d&eacute; maux et  d'maladies parmi l'peupl'ye. Et quand i' vit tout chu peupl'ye-l&agrave;, il en eut pitchi viyant qu'i' 'taient accab&acirc;ss&eacute;s d'maux, et couochis sus la t&egrave;rre d&eacute; taque en taque coumme des br&eacute;bis tchi n'ont pon d'gardeux. L&agrave;-d'ssus i' dit &agrave; ses discipl'yes, &quot;L'avo&ucirc;t est b&eacute;, mais l's ouvri&egrave;rs sont &ecirc;cars; priyiz don l'ma&icirc;t' d'l'avo&ucirc;t qu'il envyie d's ouvri&egrave;rs dans s'n avo&ucirc;t.&quot;<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="biblye.html">La Bibl'ye</a><p>
<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 23</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - eune aut' v&egrave;rsion<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - eune aut' v&egrave;rsion<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>
<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>

<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>
<li><a href="matchi14.html">La Bouonne Nouvelle s'lon Matchi, Chapitre 14</a><p>
<li><a href="matchixvi.html">St. Matchi, Chapitre 16</a><p>
<li><a href="matchi17_biblye.html">La Bouonne Nouvelle s'lon Matchi: 17</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>
<li><a href="matchixx.html">La Bouonne Nouvelle s'lon Matchi, Chapitre 20</a><p>
<li><a href="matchi21.html">La Bouonne Nouvelle s'lon Matchi, Chapitre 21</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Parabole des dgiez Vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 31-46</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
<li><P><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a></P>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/matchi9_biblye.html by HTTrack Website Copier/3.x [XR&CO'2014], Tue, 15 Jul 2025 14:01:23 GMT -->
</HTML>

