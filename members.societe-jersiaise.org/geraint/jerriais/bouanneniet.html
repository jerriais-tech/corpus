<HTML>
<HEAD>
<TITLE>Bouanne-Ni&egrave;t - Bonne Nuit</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Bouanne-Ni&egrave;t</h2></font></center><p>

<CENTER>
<TABLE>
<TR>
<TD>
Tch'est qui n'admith'thait pas chu p'tit port de Bouanne-Ni&egrave;t;<br>
Viy'ous s'i pathait bein quand i' r'lis au solei',<br>
La m&eacute;, tr&eacute;jous r&ecirc;mou&eacute;e, en s'&ecirc;gdachant dans l'H&acirc;vre<br>
Fait un bri qui vos berche ou parfais qui vos navre.<br>
Ou' grimpe a mont la gr&egrave;ve en rouollant des galots,<br>
Et r'descend aussi vite et pis ramonte pus haut,<br>
La louaime est toute en breuse et quand j'entends s'n'&ocirc;rage,<br>
Je crai' tout fliably&eacute;ment que la math&egrave;e enrage,<br>
Mais s'ou pathait m&acirc;rrie ichin, parmi l'rotchi,<br>
Nou s'en aperche mains au large. A perte d'yi'<br>
Jusqu'es blians sabl'ions d'France, ou s'&ecirc;tend blue et belle,<br>
Emportant nos batcheaux, ov' du vent plien lus velles,<br>
Les viy'ous qu'i' s'en vont pour l'andghulle et l'maq'th&eacute;,<br>
Sauticottant sus l'ieau du bord des <a href="pierres_de_le.html">Pierres-de-Lecq</a>?<br>
Le &#147;<a href="jvadgillaume.html">G'va Guilleaume</a>&#148; ichin, ordghilleux qu'nou le r'garde<br>
Au bieau mitan d'la Baie est a monter sa garde.<br>
L'H&acirc;vre, l'Giffard, la Cr&ecirc;te, et le p'tit Fort du Guet,<br>
Sont &agrave; l'est d'la Baie un parfait p'tit portrait.<br>
Av'ous r'mertchi coumment que tout auto' d'la c&ocirc;te,<br>
En forme d'f&eacute; &agrave;g'va, la falaise est bein haute?<br>
La route, en descendant, patha&icirc;t coumme un ruban,<br>
Qui veint de l'Est et d'l'Ouest pour se nouer au mitan,<br>
Et s'perdre &agrave; la cauchie apr&egrave;s la grand' chanolle -<br>
Qui faut touanner douch'ment - ou verser sa tch&eacute;thiolle,<br>
Fr&eacute;mon, ichin, &agrave; l'Ouest &ecirc;l&egrave;ve en l'ai san nez,<br>
Nou' grimpthait pas l&agrave;-haut! Le r'garder est assez...<br>
La falaise alentou' est pourpre ov' sa bruy&egrave;the,<br>
Grise avec sa grapue, et verte ov' sa fe&ucirc;gi&egrave;the,<br>
Bord-chin, bord-l&agrave;, nou' vait un brun &ecirc;cliet - l'rotchi;<br>
Ou bein un cliapet d'jaun y'o&ugrave; qu'i' y'a du gravi,<br>
Ch'est l&agrave; qu'les cormothans, les <a href="corbin.html">corbins</a> et les <a href="mauvesfmh.html">mauves</a>,<br>
Vont vaie a lus nichie et pis, ov' un brai, s'sauvent,<br>
Nou' les vait voltigi l&agrave; y'o&ugrave; qu'le paisson s'meut,<br>
Et pis pitchi dans l'ieau - tout d'un coup; liont yeu.<br>
Bouanne-Ni&egrave;t, ov' tes batcheaux, tes ouaisieaux, ta bruy&egrave;the,<br>
Dis-m&eacute; des baies d'Jerry, n'es-tu pon la prumi&egrave;the?<br>

</TD>
</TR>
</TABLE>
</CENTER><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="jvadgillaume.html">Le j'Ch'va d'Guillyaume</a></p>
<li><a href="rotchiers.html">Les Rotchi&egrave;rs d&eacute; J&egrave;rri</a><p>
<li><a href="pierres_de_le.html">Les Pi&egrave;rres D&eacute; L&eacute;</a><p>
<li><a href="bisson_collette.html">Mess Bisson &agrave; la Collette</a><p>
<li><A HREF="corbiethe.html">Ervenu d'la Corbi&egrave;the</A><P>
<li><a href="greve_de_lecq.html">La Gr&egrave;ve d&eacute; L&eacute; du temps pass&eacute;</a><p>
<li><a href="greveaulanchon.html">La Gr&egrave;ve au Lanchon</a><p>

<li><a href="pmbaie.html">La Baie d'Saint-Ou</a><p>

<li><a href="gdfmielles.html">Les Mielles</a><p>
<li><a href="cotes.html">Nouos Vi&egrave;rs Noms d&eacute; Lieu - &agrave; l'entou des C&ocirc;tes</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
