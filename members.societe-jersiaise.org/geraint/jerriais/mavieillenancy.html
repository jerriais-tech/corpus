<HTML>

<!-- Mirrored from members.societe-jersiaise.org/geraint/jerriais/mavieillenancy.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
<HEAD>
<TITLE>Ma vieille Nancy</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ma vieille Nancy</h2></font></center><p>

<CENTER><TABLE><TR><TD>

Ma pou&ocirc;rre vieille vaque oulle a cr&eacute;v&eacute;.<br/>
Ou fut saisie d'une fi&egrave;vre d'lait;<br/>
Le Vet, la viyant, ch&acirc;que la t&ecirc;te:<br/>
&quot;Oulle est fichue, man Ph'lip, ta b&ecirc;te.&quot;<br/>
<br/>
A l'&acirc;ge d'un an j'ai veu miyeu.<br/>
Ou tait grossi&egrave;the et t&ecirc;te de boeu.<br/>
La Merrienne dit: &quot;Vend-la, bouonhomme,<br/>
Ou vaud ocquo tchique petite somme.&quot;<br/>
<br/>
Mais j'dis: &quot;Nouff&eacute;, j'la gardethai;<br/>
En craissant ou peut raffin&eacute;,<br/>
Oulle est de yunne des miyeu vaques;<br/>
De sa grand'm&egrave;the j'en vait des traces.<br/>
<br/>
Tu me r'dithas, ma vieille, b&eacute;t&ocirc;t,<br/>
Quand j'la d&ecirc;hall'lai pour le show.&quot;<br/>
Ou s'mint &agrave; rithe: &quot;pou&ocirc;rre imb&eacute;cile;<br/>
Tu'&egrave;s p&ucirc;s achocre que ta belle-fille.<br/>
<br/>
J'ai ou&iuml; p&acirc;sl&eacute; de juges de b&ecirc;tes,<br/>
Etout d'juges qu'ont p&eacute;rdu la t&ecirc;te,<br/>
Mais un prix pour chutte qu&eacute;dolle-l&agrave;?<br/>
N&acirc;nin, man Ph'lip, ah n&acirc;nin-dgia!&quot;<br/>
<br/>
&quot;Ecoute,&quot; j'l'y dit, &quot;tu n'y g&acirc;gne rain,<br/>
J'vait d&eacute;ja l'riban dans ma main,<br/>
R'venant du show des Trais P&acirc;raisses,<br/>
Mais j'avons l'temps; n'y' rain tchi pr&ecirc;sse.&quot;<br/>
<br/>
Et, ma f&eacute;! comme le temps p&acirc;ssait,<br/>
J'viyais ma g'niche se raffin&eacute;.<br/>
Touos les matins j'vos la bringeais,<br/>
Et d'temps en temps j'vos l'&ecirc;credais.<br/>
<br/>
A trente mais ou donnit un boeu,<br/>
La Merrienne avait mal au tchoeu,<br/>
Ou voulait l'envi&eacute; s&ucirc;s la maie,<br/>
Mais j'dis: &quot;dame, n&acirc;nin, pas chutte fais.&quot;<br/>
<br/>
Et j'd&eacute;montri hardi d'bouon-sens,<br/>
Car b&eacute;t&ocirc;t ne v'la un marchand,<br/>
Tch'examinit san pedigree,<br/>
Et l'accatit pour chinquante louis.<br/>
<br/>
Ach'teu, trais jours apr&egrave;s l'v&ecirc;lage,<br/>
J'd&ecirc;shalle ma g'niche - tchi bel image.<br/>
J'dis &agrave; Merrienne - &quot;laisse tan travas,<br/>
D&ecirc;p&ecirc;che-t&eacute;, et mets chonnas bas.&quot;<br/>
<br/>
Nos v'la dans l'bel. &quot;R'garde ben<br/>
Chen tu'&eacute;thais vendu pour un rain.<br/>
Examine-la, &eacute;pis dis-m&eacute;<br/>
Si j'n'ai pas raison d'm'en vant&eacute;.<br/>
<br/>
R'garde s'oulle a l'pi&eacute;chot ben fait,<br/>
Si ben lanchi et ramont&eacute;,<br/>
Les trans si draits et ben pitchis,<br/>
Et des veines au plia&icirc;si d'la vie.<br/>
<br/>
Sa t&ecirc;te, et ses &ecirc;paules si fines,<br/>
San front creus&eacute;, sa noblye mine,<br/>
San bre&ucirc;chet et la ligne parfaite,<br/>
Sa coue longue et comme une badguette.&quot;<br/>
<br/>
La Merrienne n'avait mot &agrave; dithe.<br/>
Chutte fais ou n'se mint pas &agrave; rithe,<br/>
Mais j'viyais ben qu'oulle tait surprinse<br/>
Quand ou s'en r'fut f&eacute;th&eacute; ma qu'minse.<br/>
<br/>
Djais jours apr&egrave;s, l'temps &eacute;tant biau,<br/>
Me v'la tch'y m&egrave;ne ma g'niche au show.<br/>
Ou tait parfaite; j'n'avaie pas d'g&egrave;ne,<br/>
Car ou s'comportait comme une reine.<br/>
<br/>
Y'en avait djais-huit dans la cl&acirc;sse,<br/>
Et l'tout du ring du monde en m&acirc;sse.<br/>
Un gros moussieu, fumant sa pipe,<br/>
Dit - &quot;Il en a une bouonne, le Ph'lip.&quot;<br/>
<br/>
Pour un quart-d'heuthe je cirtchut&icirc;mes:<br/>
Quarante-chinq fais le tou je f&icirc;mes;<br/>
Les juges, les mains dans l&ucirc;s pouch&eacute;ttes,<br/>
Et l'air s&eacute;rieux, chaque g'niche y dgu&eacute;ttent.<br/>
<br/>
Et comme je marchais, je m'd&icirc;sais:<br/>
&quot;Nos deux M&ecirc;ssieux n'peuvent pas y vais.<br/>
Sans autchune doute, j'ai la p&ucirc;s fine,<br/>
Mais p't'&ecirc;tre que ch'est tch'y font la mine.&quot;<br/>
<br/>
Et j'n'&eacute;thais pas deu av&eacute; d'peux,<br/>
Car tout d'un coup, n'en v'la yun d'yeux<br/>
Tch'y m'fait un signe avec sa main,<br/>
Une chose que j'comprenais raide ben.<br/>
<br/>
Y vintes l'y hall&eacute; s&ucirc;s la coue,<br/>
Vais si l'pi&eacute;chot tait &agrave; l&ucirc;s gout,<br/>
Inspect&eacute; le d'vant et l'dri&eacute;the<br/>
Comme tout bouon juge dait tr&eacute;jous faithe.<br/>
<br/>
La fin en fut que chu jour-l&agrave;,<br/>
Ma g'niche remportit l'championnat,<br/>
Parmi de grands applaudissments,<br/>
Et sans doute des raffraichissement.<br/>
<br/>
Rentrant dans l'bel, &ocirc;v mes rubans,<br/>
et tout-&agrave;-fait dans man bouon-sens,<br/>
J'dis &agrave; Merrienne - &quot;r'garde ma pie,<br/>
chen qu'tu'&eacute;thais vendu pour chinq louis.&quot;<br/>
<br/>
Comme tout l'monde sait, pour des ann&eacute;es,<br/>
Ma vaque &agrave; tr&eacute;jous tait montr&eacute;e.<br/>
J'avons des coupes et des tchuliers<br/>
Assez pour vos &ecirc;bloui l's'iers.<br/>
<br/>
J'l'&eacute;thais vendue y'a ben longtemps,<br/>
Mais quand y nos v'nait un marchand,<br/>
La Merrienne s'y'opposant, d&icirc;sait:<br/>
&quot;Touos vos sous n'peuvent pas l'accat&eacute;.&quot;<br/>
<br/>
Si y'a un ciel - apr&egrave;s tout pourtchi pas?<br/>
Pour les vaques tch'ont fais l&ucirc;s d'v&eacute; ichin bas,<br/>
Dites m&eacute;, gar&ccedil;ons, criyous pon, avec m&eacute;,<br/>
Qu'nou trouv'tha l&agrave; Nancy du Portinf&eacute;?<br/>
<br/>
<i>E.L.B.<br/>
</i><br/>
</TD></TR></TABLE></CENTER>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="vaque.html">La Compliainte d'une Vaque</a><p>
<li><a href="vaque_phlip.html">La Vaque &agrave; Ma&icirc;tre Phlip</a><p>
<li><a href="jerseycow.html">Les vaques d&eacute; J&egrave;rri</a><p>
<li><a href="jerriaises.html">Les J&egrave;rriaises</a><p>
<li><a href="vaque2001.html">2001: L'ann&eacute;e d&eacute; la Vaque J&egrave;rriaise</a><p>
<li><a href="show1919.html">Au &quot;Show&quot; des b&ecirc;tes</a><p>
<li><a href="shows1913.html">Ervel&agrave; les &quot;shows&quot; erqu&eacute;menchis</a><p>
<li><a href="pmheifer.html">Ph'lip shows his heifer in milk</a><p>
<li><a href="painherdbook.html">Mister Pain Betrays Herd Book Secrets</a><p>
<li><a href="painnoble.html">All about Golden Fern's Noble</a><p>
<li><a href="pmboeu.html">Ph'lip et san boeu</a><p>
<li><a href="pm3000boeu.html">Trais mille louis pour un boeu!</a><p>
<li><a href="bellevaque.html">La Belle Vaque &agrave; Charlie</a><p>
<li><a href="joey.html">Joey</a><p>
<li><a href="vaquesmucres.html">Les vaques sont mucres</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/mavieillenancy.html by HTTrack Website Copier/3.x [XR&CO'2014], Tue, 15 Jul 2025 14:04:10 GMT -->
</HTML>
