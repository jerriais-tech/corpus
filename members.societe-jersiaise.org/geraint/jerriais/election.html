<HTML>
<HEAD>
<TITLE>Les &Ecirc;lections</TITLE>
<META  name="keywords" content="Jèrriais, language, langue, politics, politique, parlement, parliament, government, gouvernement, bailiwick, voting, polling, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Les &Ecirc;lections</h2></font></center><p>

Ma&icirc;t'e Ph'lippe Pinciaux et san vaisin Bernab&eacute; Trimousse &eacute;taient &agrave; distchuter l' &ecirc;lection g&eacute;n&eacute;rale pour les D&eacute;put&eacute;s d'l'&icirc;le.<p>

Et comme i' s' arrive souvent quand deux hommes se mettent &agrave; p&acirc;ler d'politique et n'sont pas d'la m&ecirc;me opinion, i' fa&icirc;llithent aver du brit.<p>

Ma&icirc;t'e Ph'lippe li, partageait les m&ecirc;mes sent&icirc;ments qu'il avait veu exprim&eacute;s dans toutes les g&acirc;zettes de J&ecirc;rri quant au manque de nouviaux candidats pour la poste de D&eacute;put&eacute; et il 'tait convaintchu que toute ch'tte apathie-l&agrave; et le fait qu'i' n's'en allait pas y aver une seule &ecirc;lection contest&eacute;e &eacute;tait une preuve certaine que tout s'en allait en d&ecirc;cadence et que l'&icirc;le s'en allait &egrave;s tchans.<p>

Bernab&eacute; li dit que ch'tait tout l'contraithe.<p>

Quant &agrave; li, v'l&agrave; tchi prouvait qu'&agrave; forche d'aver ieu d's &ecirc;lections p&eacute;riodiques dans l'temps qu'est pass&eacute; touos les miyeurs hommes avaient 't&eacute; choua&icirc;sis, ch'est-&agrave;-dithe que toute la cr&eacute;me avait mont&eacute; au haut du pot, et comnme ils avaient tous fait preuve de lus capacit&eacute;, nou dev'thait s'f&eacute;liciter que la majorit&eacute; d'ieux &eacute;taient oquo pr&ecirc;ts &agrave; servi lus pays comme par le pass&eacute; et nou dev'thait lus donner tout l'encouothagement p&ocirc;ssiblye et lus &ecirc;tre bain erconnaissants qu'i' voulissent bain continuer &agrave; nos repr&eacute;senter.<p>

Les siens qu'&eacute;taient tr&eacute;jous &agrave; ag&icirc;ter pour des &ecirc;lections n'&eacute;taient qu'des cherche-sensation et d's imb&eacute;ciles, des gens qu'&eacute;taient tr&eacute;jous au "look-out" pour aver &agrave; baithe &egrave;s frais d'autrui.<p>

Ma&icirc;t'e Ph'lippe la d'sus prins l'pa&icirc;vre au nez car i' considethait une patheille d&ecirc;cliathation comme une insulte personnnelle, et i' dit comme chenna &agrave; Bernab&eacute;, "Selon vous don, Bernab&eacute; Trimousse un principa d'p&acirc;raisse de man calibre et d'ma position ne peut pas s'otchuper d'la politique sans &ecirc;tre trait&eacute; d'ivrouogne?"<p>

 "Ah!" s'fit l'autre, "chute ermerque-l&agrave; ne s'applique pas &agrave; vous, par exemplye, j'&eacute;tais &agrave; p&acirc;ler d'une mani&egrave;the g&eacute;n&eacute;rale."<p>

 Mais l'bouonhomme Pinciaux s'&eacute;tait trouv&eacute; froua&icirc;ssi et i' r'vint tout-d'suite &agrave; l'attaque.<p>

 "Tch'est qu'ils ont fait vos c&eacute;l&egrave;bres d&eacute;put&eacute;s, toutes ches ann&eacute;es ilo? Ils ont laissi gaspillyi les sous du public! Ont aidji &agrave; les fiiantchi dans l'fond d'la cauchie! I'lus sont accord&eacute;s &agrave; &ecirc;rigi une esp&egrave;ce d'&acirc;sile qu'aitha cou&ocirc;t&eacute; appr&eacute;chant d'chent mille louis d&eacute;vant qu'ou ne sait finie! Ils ont aidgi &agrave; appointer un micologiste &agrave; des salaithes exhorbitants! Et pourtchi faithe? Passer san temps dans une serre caude &agrave; jouer avec des microscopes et des chanmpignons!"<p>

 "Ah! Ma&icirc;t'e Ph'lippe, arr&ecirc;tez un mio!" s'&eacute;criyi Bernab&eacute;, "ne bli&acirc;mez pas les D&eacute;put&eacute;s pour chute job-l&agrave;, pas les siens d'campagne tr&eacute;jous! J'&eacute;tais &agrave; la s&eacute;ance des Etats m&eacute; et je r'mertchi comment qu'i votirent. Si ch'est qu'ou prenez la peine d'&ecirc;tudier l'analyse du vote, ou verrez que - "<p>

 Mais Pinciaux ne pr&eacute;tendait pas &ecirc;tre interrompu dans sa harangue et i' continui.<p>

 "Et d'penser qu'i' lus pr&ecirc;taient &agrave; des distchussions sus la restriction de l'exportation de l&ecirc;zardes et d'crocodiles!<p>

 Et pis ch'n'est oquo pas l&agrave; tout!<p>

 V'l&agrave; des pamph&ecirc;ques qu'aidgithent &agrave; passer une louai pour la protection de qu&acirc;si touos les ouaisiaux qui nos sont nuisiblyes. V'l&agrave; deux ans que touos les bancs d'&ecirc;pines par siez-nous sont remplyis d'nids d'm&ecirc;les!<p>

 Ou vos en fichiz vous car ou n'&ecirc;tes pas capablye de cra&icirc;tre aut'e chose que des patates et des tomates! Mais j'sis ordgilleux d'man gardin, m&eacute;, et dans l'&ecirc;t&eacute; je n'peux pas r&ecirc;server mes frambouaises ni mes "logans." Ni je n'peux pas joui d'man b&eacute;tch&egrave;t d'fr&acirc;ses &agrave; cause de ches maudits ouaisiaux-l&agrave;!<p>

 I'sont pus &ecirc;pais qu'des mouaissons, sapresti!<p>

 Si ch'est que j'pouvais plianter une demi&eacute; douzaine de vos d&eacute;put&eacute;s dans man gardin &agrave; servi d'&ecirc;pe&ucirc;thas, che s'sait oquo qu'ami&eacute; ma. Vaithe, je vos l'r&eacute;p&egrave;te, si j'en avais l'pouv&eacute;, je cliergithais tout chenna comme avec un gen&ecirc;t et j'aithais une &ecirc;lection dans toutes les p&acirc;raisses et dans touos les districts d'la ville ettou! Ch'est l&agrave; le seul moyen d'aver une l&eacute;gislation saine!"<p>

 "Eh bain Dieu merci, Ma&icirc;t'e Ph'lippe, ch'ne s'sa pas oquo pour chute feis tr&eacute;jous!<p>

Et pis quand-m&egrave;me, les mod&egrave;les de perfection qu' ou mettrethiez en avant ne vaudraient pas une mie mus que les siens qu'y sont."<p>

"I'n'pouorraient pas &ecirc;tre fort pi&egrave;the, tr&eacute;jous!" riposti l'bouonhomme.<p>

I'furent &agrave; s'entre hertchini pour pus d'une d&eacute;mieuthe et, comme est tr&eacute;jous l'cas dans d'patheilles occasions, i' n'en 'taient pas pus d'l'avant quand i' furent finis.<p>

La position en reste la m&ecirc;me.<p>
&nbsp;<p>

<FONT SIZE=2>
<i>Viyiz &eacute;tout</i>:<p>
<ul>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="connetable.html">La Meunicipalit&eacute; en J&egrave;rri</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="nosetats.html">Nos &Ecirc;tats au jour d'agniet</a><p>
<li><a href="bailli.html">Le Bailli M&egrave;ne un' Vie De Tchean!</a><p>
<li><a href="deput2.html">Une D&eacute;putation</a><p>
<li><a href="deput.html">Les D&eacute;putations</a><p>
<li><a href="paternel.html">Les ami&eacute;t&eacute;s d'un foyi paternel</a><p>
<li><a href="gdfelect.html">Eune bouanne &ecirc;lection!</a><p>
<li><a href="juges1905.html">Membres des Estats</a><p>
<li><A HREF="gdfavis.html">&Ecirc;tes-ous d&eacute; m'n avis?</A><P>
<li><a href="balo.html">Vote Secret, ou Votaies Par Balo</a><p>
<li><A HREF="lettre1890.html">Eune lettre d&eacute; 1890</A><p>
<li><a href="electionstjean.html">L'Election &agrave; St. Jean</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
<li><a href="maitjean.html">Ma&icirc;te Jean Dangni&eacute; sue l'Z&eacute;lections</a><p>
<li><a href="election1902.html">L'Election d'Mardi dern'yi!</a><p>
<li><a href="elections1889.html">Les &Eacute;lections</a><p>
<li><a href="scrutin1890.html">L&eacute; Scrutin</a><p>
<li><a href="pmouaisieaux.html">La Merrienne pliains les p'tits ouaisieaux</a><p>
<li><a href="boers.html">Eune caricatuthe politique</a><p>
<li><a href="jjlemarquand.html">J.J. Le Marquand</a><p>
<li><a href="tombliampi.html">Mait' Tom Bliampi ou Moussieu L'Sueur, B.A.</a><p>
<li><a href="pmdepute.html">L'&Eacute;lection pour D&eacute;put&eacute;</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>


<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_7.html">&Eacute;lie &agrave; l'&ecirc;lection</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>

<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>
<li><a href="pmelection2.html">L'Election</a><p>
<li><a href="pmchiviethe.html">Ph'lip et sa chivi&egrave;the</a><p>
<li><a href="pmsiouville.html">Siouville g&acirc;gne</a><p>
</ul>

</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
