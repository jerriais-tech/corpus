<HTML>

<!-- Mirrored from members.societe-jersiaise.org/geraint/jerriais/eslegie.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>Eslegie sus la mort du Juge Langlois</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Eslegie<br>
sus la mort du Juge <a href="langlois.html">Langlois</a></h2></font>
<i>Juin 19, 1884<br></i></center>
<CENTER><TABLE><TR><TD>
Yun de nouos viers rimeurs, yun de nouot viel' escole,<br>
Pass' de vie &agrave; trespas...<br>
Ovec ses bouans ammins nou l'plieure et nou condole,<br>
Car i n'rescrira pas.<br>

<p>
Il aimmait l'bouan Gerriais, ch'tait san pus chier idi&ocirc;me,<br>
(Ov li je l'parlochais)<br>
I l'paslait &egrave;s Estats - i l'dvisait dans san <I>home</I>,<br>
En raid' Saint-Louorachais!<br>

<p>
Es Estats, &agrave; la Cour, il 'tait pour la Justice,<br>
I n'avait pon d'ammins.<br>
I lus baillait <I>fair pliay</I>, i lus donnait <I>notice</I>,<br>
Qui n'avait pas d'enmins.<br>

<p>
Il 'tait bouan astronome, et bein grand antiquaire;<br>
Ch'tait un grand historien;<br>
I d'visait des biautais du Ciel et de la terre,<br>
En vrai Gr&eacute;gorien.<br>

<p>
Pour nouot Constitution et nouotre autonomie,<br>
I l'saimmait com' ses zyers;<br>
Newton, Herschell, Fitzroy et lus astronomie,<br>
I les chantait en vers.<br>

<p>
C'h&eacute;tait l'Docteu du pauvre: il 'tait pour le malade<br>
Un vrai consolateu!<br>
I les souongnait pour rain; m&eacute;d'cine et marmelade,<br>
'Tait &egrave;s frais du Docteu.<br>

<p>
Gerry, gravons san nom &egrave;s fieillets de l'histouaire,<br>
Ch'tait yun d'tes bouans esfants,<br>
Qui nos sait en exemple, ayons-nen la m&eacute;mouaire,<br>
Dans nos vers, dans nos chants!<br>

<p>
<I><a href="sullivan.html">J.S.</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="langlois.html">Philippe Langlois</a><p>
<li><A HREF="vickery.html">George Vickery <i>In Memoriam</i></A><p>
<li><a href="muori.html">Leignes &agrave; m'n &ecirc;fant qui vein d'muori</a><p>
<li><a href="lecouteur.html">Sonnet sur la mort de Madame Le Couteur, de Belle-Vue</a><p>
<li><A HREF="elegie.html">&Eacute;l&eacute;gie</A><p>
<li><A HREF="dorey.html">Jean Dorey<i> In Memoriam</i></A><p>
<li><a href="eliemort.html">La Mort d'&Eacute;lie</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/eslegie.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>
