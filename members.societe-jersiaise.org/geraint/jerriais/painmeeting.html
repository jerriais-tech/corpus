<HTML>

<!-- Mirrored from members.societe-jersiaise.org/geraint/jerriais/painmeeting.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
<HEAD>
<TITLE>Piteur's report on the meeting</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Piteur's report on the meeting</h2></font></center><p>


Not' preumi&eacute; reporter est a jou&eacute; &egrave; soudards &egrave;s Tchen'vais, qu&eacute; m'dit Lundi l'Editeu, Lundi matin, l'deuxieme est hors vaie tch&egrave;s qu'en est d'tout chu cag'tage entou&ocirc;re le Dispensary, et je n'peux y'all&eacute; m&eacute; m&egrave;me viyant qu'ma femme a d'la jl&eacute;e a faithe et que j'd&egrave;s r&eacute;st&eacute; y'a&icirc;dji - ch'est-tan-tchi, Mess Pain, ou n'&eacute;thez qu'a all&eacute; a l'Assembli&eacute;e et nos dithe pus tard tch&egrave;s qu'a 't&eacute; &egrave;slu Juge.<br/>
<br/>
M&eacute; v'la don que j'prends des crayons et du papi et j'm'en vais au Hall. J'entri justement dri&eacute;the le <a href="connetable.html">Counn&egrave;stabye</a> et les siens qu'estaient d&eacute;ja assis nos dounnites eunne ronde d'applaudissement. J'nos assimes touos les deux, l'Counn&egrave;stabye sus la strade et m&eacute; sus un banc, un mio l'avant, pour ou&eacute; cli&egrave; ch'qui s'n'allait &egrave;tr' dit.<br/>
<br/>
L'Counn&egrave;stabye s'mint a li&egrave;the un tas d'papiers sus tchi qu'les Counn&egrave;stabyes d'la Camponne avaient &egrave;scrit qu'apr&egrave;s av&eacute; bin r'gard&eacute; atou&ocirc;re de yeux et fouillyi l'Ile dans tou&ocirc;s les coins et jusque dans la Cave, y n'avaient pon trouv&eacute; miyeu a propos&eacute; coumme Juge que George Philip Crill, du Ho, dans l's envithons d'<a href="st_cliement-2.html">Saint Cliement</a>. J'tapp&icirc;mes tous du pi, la d'sus, et man va&icirc;sin qu'il 'tait un djolli good feller et pouorrait montr&eacute; &egrave;s autres Juge a jou&eacute; &egrave;s dominos.<br/>
<br/>
N&eacute; v'la Moussieu Gallichan qui s'l&egrave;ve pour nos faithe yun d'ses speech. Y c'menchi par nos liethe les noms des messieux qui restaient caution pour le candidat; et G.P. Crill, s'lon yeux, f'tha un ra&iuml;de bouon juge. J'nos r'm&icirc;nmes tous a tapp&eacute; du pi! Moussieu Gallichan nos dit chiq' eunnes des raisons pour tchi j'&eacute;thaimes des raisons pour tchi j'&eacute;thaimes grand tort de mantchi eunne si bouonne chance de dounn&eacute; un fauteuil a Moussieu Crl. Moussieu Crill, qui dit, est Jerriais d'pis la s'melle des bottes jusqu'au coup&eacute; du chap&eacute;; y fut n&eacute; &agrave; St. Cliement (j'pou&ocirc;rrais m'tromp&eacute; ichin, mais v'la tchi n'fait d'rin), ch'fut en Jerriais qui plieuthait quand il avait s&eacute;; et jommais n'a sorti l'Ile sans av&eacute; grand hate de r'v&eacute;n&eacute;. Y'a deja ben d's ann&eacute;es qu'il est dans l's'<a href="etats.html">Estats</a>, et, ou n'&egrave;tes pas sans vos en etr' apperchus, chaque fais qui p&acirc;sle, ch'est pour dithe tchiq'chose. Si j'n'ava&icirc;mes pon yeu G.P. Crill dans l's'Estats, s'fit Moussieu Gallichan, en l'vant les bras en haut, djeu sait tch&egrave;s qui s'ait d&eacute;v'nu d'nous! Ch'est li qui, ben des fais, criyait &quot;Stop shalloppe!&quot; quand tchiq'un voulait cachi trop vite! Enfin, qu'dit Moussieu Gallichan, s'ou l'noummez Juge, ou pouez vos fi&eacute; qui vos jug'a coumme y faut, et pas d'hom'bog'thie; y sit pus d'Lou&eacute; qui n'y'en a dans le livres. Et eunne fais ben s&eacute;ttl&eacute; dans san fauteuil, qu'il ajouoti, Moussieu Crill s'en va &quot;Requiescat in pace.&quot;<br/>
<br/>
A bon des <a href="st_martin.html">Saint Martinais</a> qu'etaient l&agrave; n'savaient pon tch&egrave;s qu' ch'la voulait dithe; ni m&eacute; nintou. Man vaisin s'gratti a t&egrave;te un mio et dit qu&eacute; l's autres Juges n'l&eacute; l&egrave;rraient pon faithe ditet endr&eacute;t yeux. R'venu siez nous, je d'mandi a Lon&ocirc;re s'ou'l avait apprins cheunna a l'&egrave;scole, mais ou m'dit qu'nou requiescattait pon siez sa maitresse. J'cr&eacute; tout d'm&eacute;me, qu'ou dit qu'ch'est d'l'Espagnot pour dithe n'y'a de r'pos que quand nous est mort.<br/>
<br/>
Enfin; nos v'la mont&eacute;s d'un raide bouan Juge; et j'comptons sus Moussieu Crill pour &egrave;smoustillyi ses camarades de la Cour. Chose seuthe qui s'en va y'av&eacute; en l'heu des 'speech' et des raffraichissements. J'tach'chai d'&egrave;tre par les c'mins. Tout l'monde voudra chatchi d'main ov le nouvieau Majistra; et j'ai d&egrave;ja oui dithe qu'ils ont id&eacute;e d'faithe un piqueniq' &egrave;s <a href="ecrehos.html">Ecrehos</a>, dans l'Duc, pour lis montr&eacute; tchi tas d'travas qu'y'a a faithe d'chu bord l&agrave;.<br/>
<br/>
<i><a href="brambilo.html">Piteur Pain</a></i><br/>
<i>Morning News 26/7/1912</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="geocrill.html">Vive George Crill</a><p>
<li><a href="painelections.html">Piteur discourses on elections</a><p>
<li><a href="forthcoming.html">Peter on forthcoming elections</a><p>
<li><a href="painbothsides.html">How Both Sides Shall Win</a><p>
<li><a href="electioneering.html">Electioneering campaign</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_7.html">&Eacute;lie &agrave; l'&ecirc;lection</a><p>



<li><a href="ides.html">M&ecirc;fi'-ous d's ides d&eacute; Mar!</a><p>
<li><a href="grec.html">Ch'est du grec!</a><p>
<li><a href="noueeurope.html">Notr' Nou&eacute; &agrave; l'Europe</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/painmeeting.html by HTTrack Website Copier/3.x [XR&CO'2014], Tue, 15 Jul 2025 13:59:22 GMT -->
</HTML>

