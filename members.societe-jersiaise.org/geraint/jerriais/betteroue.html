<HTML>

<!-- Mirrored from members.societe-jersiaise.org/geraint/jerriais/betteroue.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>La Sornette de Bett&eacute; Rou&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Sornette de Bett&eacute; Rou&eacute;</h2></font></center><p>
<CENTER><TABLE><TR><TD>
Ah! quand nou-s-a la nonantaine,<br>
Nou n'est pon coum &agrave; dg&egrave;z-sept ans:<br>
Dans men jane temps j'allais qu&eacute;daine,<br>
Mais j'm'en vais achteu hantchinant.<br>
Un rein devrai, l'creirious, m'bouleverse,<br>
Et j'ai d'la peine &agrave; gabar&eacute;,<br>
Car j'en ai ie&uuml; bein des traverses<br>
Et j'ai ie&uuml; pus d'un au-m'sesp&eacute;.<br>
<br>
Ch'est &eacute;tonnant que je n'seis morte<br>
Opr&egrave;s tout chein qu'j'ai endura&iuml;:<br>
Ah! j'en ai ve&uuml; de bein des sortes,<br>
Pus qu'je n'pouorais vos dire aniet;<br>
Tout d'm&ecirc;me i y-a ie&uuml; bein des choses<br>
Qui m'ont donna&iuml; jou&eacute;e et pliaisi,<br>
Car dans la vie il y-a des roses,<br>
Et d'temps en temps le soleil lit.<br>
<br>
Je m'ersouveins quand j'&eacute;tais jane;<br>
Que j'allion tchique feis au lanchon;<br>
Et j'aimais bein ma bordaie de fane!<br>
De trop s&eacute;rieux je n'les aime pon.<br>
Il y-en a qu'ont une si longue fache,<br>
I semblle qu'chest des condamna&iuml;s<br>
Qui v&eacute;eent d&eacute;j&agrave; sus lieux la hache<br>
Ov qui i s'ront guillotina&iuml;s.<br>
<br>
Je peux bein rire ovec les autres,<br>
Y-a-t-i du ma d'aver du gi?<br>
Et pour &ecirc;t'e bouons coum des ap&ocirc;tres,<br>
Faut-i cachi m&ecirc;me un souori?<br>
La vraie r'ligion, a dit St. Jacques,<br>
Est d'suotnin veuve et orphelin,<br>
Et dans la vie s'garder sans taque,<br>
Et d'pardonner &agrave; sen ennemin.<br>
<br>
Car il y-en a qui n'peuvent pon rire,<br>
Des gens qui s'cr&eacute;ent, hel&agrave;s, sans d'fauts,<br>
Tchi n'manquent vraiment pon de dire<br>
Du m&acirc; des gens dri&egrave;re lus dos;<br>
Si n'en savent pon ils en inventent,<br>
Quand ieux-m&ecirc;mes i devraient s'laver;<br>
Est-che que les cheins qui ainsi mentent<br>
Cr&eacute;ent pouver par l&agrave; prosp&eacute;rer?<br>
<br>
Coum j'vos ai dit quand j'&eacute;tais jane,<br>
Pour ervenin &agrave; nos moutons,<br>
J'aimais aitout ma borda&iuml;e d'fane,<br>
Couorant souvent par vaux, par monts;<br>
Quand i fallait aller en ville<br>
Je montais sus not' vielle juments,<br>
Car dans mon temps gar&ccedil;ons et filles<br>
Ainchin &agrave; ch'va allaient bravement.<br>
<br>
Trottin-trottant, bouonne criature,<br>
La femme allait dri&egrave;re sen houm;<br>
Nou n'allait jamais en vo&eacute;ture,<br>
Et nous s'griait de charme tout-coum:<br>
De <a href="st_helyi.html">St.-Heli&eacute;</a> &agrave; la Valla&iuml;e<br>
La gr&egrave;ve &eacute;tait le seul quemin,<br>
Nous arr&ecirc;tait pour la mara&iuml;e,<br>
Quand nou cherchait &agrave; s'en r'venin.<br>
<br>
Quand nou montait sus sa k&eacute;dolle,<br>
De ches patouolles nou n'avait pon,<br>
Les houms allaient dans lus k'minsolle<br>
Les femmes en bedgaine de molton;<br>
Un couossi tenait &agrave; la selle<br>
Sus qui la femme s'assi&eacute;vait d'sus,<br>
I n'y-avait pont d'autre ativelle,<br>
Et pouvait nou &ecirc;t'e jamais mus?<br>
<br>
Le Lundi d'P&acirc;ques i y-avait f&ecirc;te,<br>
Nous allait tous au <a href="chate.html">vier Ch&acirc;t&eacute;</a>,<br>
Et ch'estque nous trottait sus sa b&ecirc;te,<br>
Nou galopait et galvaudait.<br>
Quand i y-avait grand compagnie,<br>
Ch'est l&agrave; qu'il y-avait du pliaisi;<br>
Et l'chein qu'&eacute;tait opr&egrave;s d'sa mie,<br>
Faut-i d'mander s'il &eacute;tait fii!<br>
<br>
<a href="stjean2.html">Le jour de Saint-Jean</a> y-avait f&egrave;re,<br>
I's r&ocirc;tissait un boe&uuml; entchi;<br>
J'y-alli une feis avec man p&egrave;re,<br>
Et d'pus d'une sorte l&agrave; je vi;<br>
Au sei aitout y-avait sounenie<br>
Ouest qu'nou chantait et nou dansait:<br>
A chu Saint-Jean, mon doue d'la vie,<br>
Qui lopin d'monde que nous viyait!<br>
<br>
Mais, h&eacute;las! qu'est-qu'chest don qu'la vie?<br>
Mes biaux jours ach'teu ne sont pus,<br>
Et m&eacute; je s'rai b&eacute;t&ocirc;t finie,<br>
Car le passa&iuml; ne r'veint &agrave; nus.<br>
Cheinqu'nou voudra qu'ichin nou fa&iuml;che,<br>
Qu'nou-s-aie bouonne chance ou bein aheurt,<br>
D'autres b&eacute;t&ocirc;t prendront vot' pli&egrave;che:<br>
Nou nait, nou vit, et pis nou meurt.<br>
<br>
Nou peut bein rire quand i faut rire,<br>
Et quand i faut lermer plieurer,<br>
P'tit badinage et faire et dire,<br>
Et quand nou-s-est joyeux chanter:<br>
Car il y-a un temps pour toute chose,<br>
Ainchin que l'a dit Salomon;<br>
Et s'nou-s-est s&eacute;rieux pour une pose,<br>
Une aut' feis i&eacute;ra r&ecirc;villon.<br>
<br>
Ous diraiz p't-&ecirc;te bein que je c'menche<br>
A ne saver pon tout chein que j'di;<br>
Ou bein ous m'crera&iuml;z en &eacute;fanche,<br>
Que viscazia&iuml; est men esprit:<br>
Mais en vos contant mes sornettes,<br>
J'ai quique feis dit la v&eacute;rita&iuml;<br>
Es jeunes aviers, es jeunes fillettes,<br>
Et j'esp&egrave;re qu'ils ont profita&iuml;.<br>
<br>
Ous m'pardonnera&iuml;z, lecteur, j'esp&egrave;re;<br>
Et si par chance ous &ecirc;tes m&acirc;rri,<br>
Ch'est qu'le bonnet peut bein vos faire,<br>
Et ch'est pour vous qu'il est chou&eacute;si;<br>
Mais s'ous &ecirc;tes coum je vos cr&eacute; sage,<br>
Ous en rira&iuml;z aitout ov m&eacute;,<br>
Car il en affole &agrave; toute &acirc;ge,<br>
Aussi vrai qu'jai nom BETT&Eacute; ROU&Eacute;.<p>
&nbsp;<p>
<a href="legros.html">A.A.L.G.</a><p>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="viertemp.html">Viers Temps</A><p>
<li><a href="vierstemps.html">Les bouans viers temps</a><p>
<li><a href="gdfjep75.html">L&eacute; Passage du temps</a><p>
<li><a href="progres.html">Le Progr&egrave;s</a><p>
<li><a HREF="gdfprogres.html">L&eacute; progr&eacute;s</a><p>
<li><A HREF="esthepsi.html">Les Pllaintes d'Esth&eacute; P'si</A><p>
<li><a href="jannesse.html">J&egrave;rri comme j'l&eacute; connaissais dans ma jannesse</a><p>
<li><a href="janne.html">Not'e Janne Temps</a><p>
<li><a href="gdfjep75.html">L&eacute; Passage du temps</a><p>
<li><A HREF="100ans.html">Y'a chent ans</A><p>
<li><a href="vierjerri.html">Que penses-tu, l'anmin, du vier J&egrave;rri?</a><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="chiffres.html">Des chiffres du passer</a><p>
<li><a href="changements.html">Des changements</a><p>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><a href="memouaithes.html">M&eacute;mouaithes d'Aut'fais</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li> <a href="vieillard.html">Pens&eacute;es d'un Vieillard</a><p>
<li><a href="lecon.html">La Le&ccedil;on</a><p>
<li><a href="scenejm.html">Eune Sc&egrave;ne</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/betteroue.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
