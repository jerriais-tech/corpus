<HTML>

<!-- Mirrored from members.societe-jersiaise.org/geraint/jerriais/chronique1908.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
<HEAD>
<TITLE>Pas d'autre Chronique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Pas d'autre &quot;Chronique.&quot;</h2></font></center><p>

<CENTER><TABLE><TR><TD>

Ah, &ccedil;a! chute fais ichin, en v'la assez,<br/>
Crouaisiz man nom d&eacute; d'sus vos livres,<br/>
Pas d'autre &quot;Chronique&quot; pour m&eacute; oppr&egrave;s ch't'annaie,<br/>
Vot' g&acirc;zette n'est pus digne de vivre.<br/>
<br/>
Ou voulez sans doute saver mes raisons;<br/>
J'm'en vais vos donner tout d'suite,<br/>
En faisant tchiques compathaisons,<br/>
(<i>S'ous imprimez chennechin</i>, &quot;<i>vot' poule est tchuite</i>&quot;!)<br/>
<br/>
D&eacute;pis l'Education Obligatouaithe,<br/>
Je comprenons un mio l'Angliais,<br/>
La pus grande de mes filles peut m&ecirc;me le liaithe,<br/>
Et j'trouvons ch'la bain c'mode tchiquefais.<br/>
<br/>
Ils apportent l'<i>Evening Boast</i> dans not' canton,<br/>
Nos gens l'accattent de temps en temps,<br/>
Et siais yun d'nos vaisins ouais qu'je hantons,<br/>
Y prennent le <i>Chimes</i> d&eacute;pis deux ans.<br/>
<br/>
V'la des g&acirc;zettes, au mains, qu'ont des nouvelles.<br/>
Nous est au couothant de ch'qui s'passe,<br/>
Y vos disent t'chest qui pr&ecirc;che dans les chapelles,<br/>
Et l'prix des mouaithes quand ya d'la passe.<br/>
<br/>
Quand les pav&eacute;s d'la ville sont &ecirc;criyants,<br/>
Les bidets n'manquent pas d'lus gaveler,<br/>
Chest une chose qui s'arrive assez souvent,<br/>
Mais jamais ou nouos l'faites &agrave; saver.<br/>
<br/>
Si un lieutentant s'decide &agrave; sorti l'ile,<br/>
Ch'la change not' forche militaithe,<br/>
De nouos djerni y vos s'sait bain facile,<br/>
Pourtchi qu'chest l'<i>Boast</i> qu'a tout &agrave; faithe?<br/>
<br/>
Pour vos montrer combain qu'ous &ecirc;tes l'arri&egrave;the<br/>
Liaisiz dans l'<i>Chimes</i> les biaux sermons<br/>
Par <i>Samuel Valle</i> et <i>John Dory</i> san fr&egrave;the.<br/>
V'la ch'qui faudrait dans vos colonnes!<br/>
<br/>
Selon vous, les <i>Squanderers</i> n'existent pas,<br/>
Les <i>Squeezers</i> vous sont inconnus,<br/>
Vot' <i>reporter</i> trouvethait trop d'embarras<br/>
De grapiner l'Mont-&egrave;s-Pendus.<br/>
<br/>
Le <i>Boast</i> et l'<i>Chimes</i> sont bain pus up-to-date<br/>
Y peuvent nouos dithe dans deux colonnes,<br/>
Que <i>Fox</i> tappit la balle avec sa t&ecirc;te,<br/>
Et l'envyi par sus l'Pavillon.<br/>
<br/>
Ya une autre chose, d&eacute; tchi qu'j&eacute; veur me pliaindre<br/>
Jamais n'donnez d'publicitai<br/>
Ais <i>At Homes</i> de l'&eacute;lite, pas m&ecirc;me la moindre<br/>
Accompte de not' belle soci&ecirc;tai.<br/>
<br/>
Les autres papiers y'envient lus r'presantants,<br/>
Qui vont lus faufiler partout.<br/>
J'aime bain qu'nou m'vaie tchiquefais parmi les grands,<br/>
Et qu'les g&acirc;zettes en p&acirc;lent, surtout.<br/>
<br/>
Et pis les dames, ou n'en faites auchune note,<br/>
Qui saient bain habyllies ou pas,<br/>
Pour vous la robe de Madame Bergamotte<br/>
Vaut pas la peine d'en faithe de cas.<br/>
<br/>
Ch'qui m'fait m&acirc;rri oquo pus qu'auchune chose<br/>
Chest vot' &quot;<a href="gwdec.html">Caouan</a>.&quot; Ah! si j'l&eacute; t'nais,<br/>
Je gage que j'le f'thais avaler une &quot;<i>dose</i>&quot;<br/>
Qui l'settl&eacute;thait &agrave; tout jamais!<br/>
<br/>
J'm'en vais vos dithe sa derni&eacute;the escapade;<br/>
J'&eacute;tions siez man cou&ocirc;sin l'aut'e sai,<br/>
Sa jeune femme nouos offri - d'la limonade,<br/>
Et s'en fut vaie si l'iau cauffait.<br/>
<br/>
Je ou&icirc;mes un brai! Ou tchi sans connaissance,<br/>
Et quand ou r'vint &agrave; yi, chennetait qu'des plieurs,<br/>
Ou nouos dit, &quot;Mes gar&ccedil;ons, j'ai mauvaise chance,&quot;<br/>
&quot;Le dgueux d''Caouan' 'tait jutchi sus l'dampeur.&quot;<br/>
<br/>
J'allons vos envier des r&eacute;clamations,<br/>
Oulle a 'tait malade un mais tout entchi,<br/>
Y s'en est suivi des complications<br/>
Et oulle a - eh bain, y faut erk&eacute;menchi!<br/>
<br/>
<i>Monte Cristo</i><br/>
<i>1908</i><br/>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gazelie.html">La Gazette!</a><p>
<li><a href="lecteurs.html">Nos lecteurs!!</a><p>
<li><a href="abonnes.html">Est abonn&eacute;es et non abonn&eacute;es</a><p>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="marchandise.html">Marchandise bain vant&eacute;e</a><p>
<li><a href="echeeunoubli.html">Eche eun oubli?</a><p>
<li><a href="qumode.html">Qu'ch'est qu'mode!!!</a><p>
<li><a href="madame1889.html">A Madame de la Nouvelle Chronique</a><p>
<li><a href="rproche.html">Un R'proche</a><p>
<li><a href="lettres.html">Les lettres dans les g&acirc;zettes</a><p>
<li><a href="almanach.html">L'Almanach de la Vielle Chronique</a><p>
<li><a href="bureau.html">Au bureau de la "Nouvelle Chronique"</a><p>
<li><a href="sourd.html">Un Sourd et Muet qui p&acirc;sle</a><p>
<li><a href="amuser1920c.html">Pour vos amuser</a><p>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfjep75.html">L&eacute; Passage du temps</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/chronique1908.html by HTTrack Website Copier/3.x [XR&CO'2014], Tue, 15 Jul 2025 14:04:14 GMT -->
</HTML>

