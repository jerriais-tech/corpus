<HTML>

<!-- Mirrored from members.societe-jersiaise.org/geraint/jerriais/princesse_margaret.html by HTTrack Website Copier/3.x [XR&CO'2014], Tue, 15 Jul 2025 13:58:54 GMT -->
<HEAD>
<TITLE></TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La Mort d'la Pr&icirc;nc&ecirc;sse Margaret</h2></font></center><p>
&nbsp;<p>

L&eacute; Palais d'Buckingham annoncit aniet qu'la Pr&icirc;nc&ecirc;sse Margaret mouothit &agrave; mat&icirc;n.  Oulle avait septante-tch'ieune ans.  S'lon l&eacute; palais, la Pr&icirc;nc&ecirc;sse Margaret mouothit paisibli&eacute;ment dans san somm&eacute; &agrave; 6h et d'mie dans l'Hopit&acirc; du Rouai &Ecirc;douard Sept.  Oulle avait ieu un co d'sang hi&egrave;r l'arl&eacute;v&eacute;e, et des probli&egrave;mes du tchoeu d&ecirc;v'loppit duthant la niet.  La Pr&icirc;nc&ecirc;sse avait ieu au mains deux cos d'sang d&egrave;rni&eacute;thement.  <p>

L'rapport dit &eacute;tout qu'ses deux &ecirc;fants, Lord Linley et la Danme Sarah Chatto, 'taient &agrave; c&ocirc;t&eacute; d'san liet.<p>

Un tas d'tributs ont 't&eacute; env'y&eacute;s au Palais. L&eacute; porte-pathole d'g&acirc;zettes d&eacute; d'vant, Dickie Arbiter, dit qu'il esp&eacute;thait qu'i' n'es'sait pon longtemps d'vant qu'la Pr&icirc;nc&ecirc;sse Margaret 'tait ram&eacute;mouaith&eacute;e pour tout l'bou&ocirc;n travas qu'oulle avait fait dans sa vie.  <p>

S'n anm&icirc;n et danme d'honneu d&eacute; d'vant, la Danme Glenconner p&acirc;lait d'san couothage et v&egrave;rtu duthant sa maladie - oulle avait m&ecirc;me badinn&eacute; quand i' lus r&ecirc;un&icirc;tent la s'maine p&acirc;ss&eacute;e.  L'Arch&ecirc;v&ecirc;que d'Cantorb&eacute;ry, l&eacute; Docteu George Carey, dit qu'la Pr&icirc;nc&ecirc;sse Margaret jouit un r&ocirc;le &icirc;mportant dans la vie d'la n&acirc;tion, m&ecirc;me en d'pit d'la tristesse d'sa vie.<p>
&nbsp;<p>
&nbsp;<p>

<i>Chutte traduction d'l'annonce d'la mort d'la Pr&icirc;nc&ecirc;sse Margaret, soeu d'la Reine, not' Duc, fut liue sus BBC Radio J&egrave;rri, Sanm'di l&eacute; 9 d'F&eacute;vri 2002. <p>

La Pr&icirc;nc&ecirc;sse n'avait fait qu'eune v&icirc;site officielle en J&egrave;rri, ouaithe qu'oulle e&ucirc;sse v&icirc;sit&eacute; d'manni&eacute;the priv&eacute;e pus qu'eune fais.</i>
<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmmarguerite.html">La Princesse Margu&eacute;rite</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="contcherant.html">D'scendante du Contch&eacute;rant</a><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="gdfhonmage.html">Honmage au Duc d&eacute; Nouormandie</a><p>
<li><A HREF="reinemethe.html">La Reine M&eacute;the</A><P>
<li><a href="rouoya.html">Du vocabulaithe Rouoya</a><p>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="reine_en_jaune.html">La Reine en jaune</a><p>
<li><a href="reine2000.html">L'Anniv&egrave;rsaithe d'la Reine</a><p>
<li><a href="reinemethe2.html">L'Ent&egrave;rrement d'la Reine M&eacute;the</a><p>
<li><a href="reinemethe3.html">L&eacute; s&egrave;rmon d'l'Arch&ecirc;v&ecirc;que d&eacute; Cantorb&eacute;ry au s&egrave;rvice d'ent&egrave;rrement d'la Reine M&eacute;the</a><p>
<li><a href="pmtriste1952.html">Triste Nouvelle</a><p>
<li><a href="princecharles2.html">La vie d&#8217;un futur Rouai travailleux</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/princesse_margaret.html by HTTrack Website Copier/3.x [XR&CO'2014], Tue, 15 Jul 2025 13:58:54 GMT -->
</HTML>
