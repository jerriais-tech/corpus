<HTML>

<!-- Mirrored from members.societe-jersiaise.org/geraint/jerriais/3veuves.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
<HEAD>
<TITLE>Tr&egrave;s veuves contre un veuvi</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Tr&egrave;s veuves contre un veuvi</h2></font></center><p>

L'arlev&eacute;e de d'l'enterrement d&eacute; M&eacute;rienne Brache, s'n'houmme, en rentrant tout seu sies li, s'trouvi ben &egrave;spithot&eacute; en s&eacute; d'mandant tch&egrave;s qu'allait achteu lis r'graie ses qu'minzes, lis faithe a mangi tandis qui s'sait a la p&egrave;que, et lis t'n&eacute; compagnie les s&eacute;th&eacute;es d'hiv&eacute;. Les lermes lis vintes &egrave;s yeux et y s'senti ben minz&eacute;thabye et ben au m'z'esp&eacute;.<p>

Un p'tit coup a la porte. "Entrez!" s'fait Amice. Ch'tait Missis Gabeldu ov sa <a href="biblye.html">Bibye</a>. Oul avait la fache longue et maigre, les leves pinchies, et l's'ieux baissis coumme nou fait tr&eacute;jous pour eunne visite d&eacute; deu. Sans mot dithe ou prend eunne tchaise, s'assiet endr&eacute;t Amice, ouvre san volume, et s'met a liethe un chapitre ou&egrave;s qu'il est dit qu'i n'faut pon plieuth&eacute; les morts, mais qu&eacute; quand nou &egrave;s dans les manchots d'eunne tch&eacute;thue y vaut ben mus r'gard&eacute; dr&eacute;t l'avant. Amice dit en plieuthant que, pour de li, y s&eacute; r'connaissait ben mus a gouvern&eacute; un bat&eacute; qu'a travaillyi la terre, mais qu'y la r'm&eacute;rciait tout d'm&egrave;me pour s'en avis. <p>

Tchi'qun tappe &agrave; l'hue, "Entrez!", s'fait Amice. Ch'tait Missis Ouitt&eacute; (Sophie Nant, d'san nom d'fille - la ni&egrave;che d&eacute; Douar' Nant tchi s'engoui ov un h&eacute;than), ov un <a href="podindriz.html">poddin-d'riz</a> souos san d'vant&eacute;, et san chapp&eacute; a plieummes sus la t&ecirc;te, "L&agrave;, man pouore Mess Pin&eacute;! j' vos apporte un bouon poddin, ben shucr&eacute;, pour vos sou&ocirc;t'n&eacute;. N'y'a rin coumme d&eacute; mangi pour ronbli&eacute; san chagrin. Ah! mais. J's&eacute; coutchi, me! D'la bouonne soupe d&eacute; navets! du pa&icirc;son fricachi! eunne steak! Si man pou&ocirc;re defunt 'tait l&agrave;, y vos r'dithait ses d&eacute;rni&eacute; patholles. "Ah, Sophy! No steak! no mackrel, where I'm goin, my girl"'<p>

Pour lis faithe pliaisi, Amice s'mint a mangi du riz &agrave; m&egrave;me l&eacute; pliat, tandi qu'ses l&eacute;rmes d&eacute;gouttaient dans chaque tchull&eacute;e. Missis Gabeldu s'mint &agrave; liethe dans les <a href="proverbes_biblye.html">Proverbes</a> ou&egrave;s qu'il est m&eacute;rtchi qui faut s'm&egrave;sfi&eacute; d'la femme &egrave;strang&egrave;re, qu'oul a eunne tchilleuvre dans san sein, et qu'les gens tchi disaient qu&eacute; mang'rons nous qu&eacute; b&eacute;thons nous, ch'tait des f&ocirc;s.<p>

Amice en 'tait oquo a san riz et Nancy Gabeldu a san quatri&egrave;me chapitre quand n&eacute; v'la la porte tchi s'ouvre d'un satchet, et Missis Pod&egrave;tre (Melia Brown de san nom d'fille - sa memm&eacute;e fut ni&eacute;e dans l'<i>Stella</i>), entre ov un boutchet et eunne scrobbine-broche! Sans dithe un mot ou s'en va a la pompe, rentre, s'rtrousse, s'met a gnors sus l'plianchais, et s'met a scrobb&eacute; ov sa bringe, a r'mu&eacute; les tchaises, et a &egrave;scliatchi d'l'ieau sus les cotillions des aut' veuves!<p>

 L'affaithe se g&acirc;tait! Nancy Gabeldu changi d'pliaiche et s'mit a liethe ben haut dans sa Bibye la ou&egrave;s qu'il est dit qu'les siennes tchi lavent l&eacute; d'hors des pliats sont presque tr&eacute;jous pliennes de corruption dans lus d'dans. Sophie Ouitt&eacute; dit qu'pour d&eacute; yi ou'n t'nait pon grand compte des gens tch' etaient tr&eacute;jous a lavtchinn&eacute;, et qu'oul av&eacute; oquo siez lyi la primmi&eacute; scrobbine-broche qu&eacute; s'n'houmme y' avait dounn&eacute;e pour san Nou&eacute;. Ch'n'est pon ov des boucqt&eacute;es d'ieau et du savon qu'oul av&eacute; engraissi san preumi&eacute; houmme!<p>

 "Tu m'fais su&eacute;, t&eacute;, a p&acirc;sl&eacute; d'engraissi d's'hoummes, quand nou sait qu&eacute; l'tchin est mort d'av&eacute; mangi du lard &egrave;stuiv&eacute; dans eunne lachefraie v&eacute;rd&eacute;griss&eacute;e qu'tu' etais trop fain&eacute;anne pour &egrave;stchuth&eacute;" s'fit Sophie. "Et t&eacute;, Nancy Gabeldu, si t'faut absolument n'faithe aut' chose que d'liethe ta Bibye? liet nous don l'derni&eacute; chapitre d&eacute; l'<a href="ecclesiaste_biblye.html">Eclesiaste</a>, verset djix a vingt-neuf! Liet nous l&eacute;, ma fille! qu'nou vaie si chutte femme la passait san temps a liethe ou a faithe des <a href="podindriz.html">poddins-d'riz</a>! T&eacute;'n houmme!! Ch' est l'ennyi qui l' agvi, l'malheutheux!.... et eunne su&eacute;e d'fret n&eacute;gllyijie! P&ucirc;stot qu&eacute; d'lis dounn&eacute; sa m&eacute;dcine, ou'l lis li&egrave;sait des Chapitres! Il est mort d&eacute; trop d'Chapitres, s'n'houmme, a ch&eacute;tte la! Et l'tchin, t&eacute;, Missis poddin-d'riz, a mangi pus d'limaches dans sa caboche, et pus d'terre dans sa soupe, tchi n'en faudrait pour engraissi un pithot ou pour &egrave;slv&eacute; eunne g&eacute;r&eacute;niemme en pot.... sans pasl&eacute; d'v&eacute;rd&eacute;gris!"<p>

"Man p&egrave;the b&eacute;n&eacute;!! En v'la d'la cact&eacute;thie," s'fait la veuve au poddin. "Et l'v&ocirc;tre, ma chi&egrave;the h&eacute;rpie, ch'tait pas p't'&egrave;tre d&eacute; consumption qui s'n'&egrave;st all&eacute;, li? Ch't'ait pon, par chance, d'av&eacute; tr&eacute;jous les pids mucres sus l'plianchais mouollyi, et la gorge enrou&eacute;e d'couochi dans eunne chambre ov portes et f'n&egrave;tres trejous ou&egrave;rtes? Ah, mais! A t'on jommais veu?"<p>

"N&eacute; l's'&egrave;scoutez pon man chier Mess Pin&eacute;," r&egrave;spond Melia Pod&egrave;stre, en les m'nichant ov sa bringe. "Ch'n'est pon l'ennyi ni l'pou&egrave;son qu'ont emport&eacute; chu chier houmme qui l' aimait tant. Coumme disait not' Recteu quand y vint m'offri les consolations : il est seulement... gone before! Et j'voudrais vos y vaie toutes les deux!"<p>

Mess Pin&eacute; a tchitt&eacute; l'Ile. Y viage un mio dans touos les les pays. J'ai oui dithe, ches d'rin, qu'il 'tait achteu &egrave;stablyi en Afrique, dans un pays ou&egrave;s qu'ch'est la mode d&eacute; brul&eacute; les veuves sus l'tomb&eacute; d'lus hoummes.<p>

<i><a href="brambilo.html">Samuel</a><br>
1904<p></i>

&nbsp;<p>


<FONT SIZE=2>
Viyiz &eacute;tout:<p>
<ul>
<li><a href="veuvi.html">Appel au Veuvi</a><p>
<li><a href="gdfchance.html">Quand eune vielle fil'ye vait eune chance...</a><p>
<li><a href="tante.html">Les piaintes d'une vielle tante a mai</a><p>
<li><A HREF="reflexf.html">Reflexions d'une Vieille Fille</A><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li> <a href="vieirsgarcons.html">Eunne chance pour les vieirs gar&ccedil;ons</a><p>

<li><a href="nancybilo.html">Lettre de Nancy &agrave; la Nouvelle Chronique</a><p>
<li><a href="neucheslaiesse.html">Les Neuches de La&iuml;esse</a><p>
</ul></FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/3veuves.html by HTTrack Website Copier/3.x [XR&CO'2014], Tue, 15 Jul 2025 14:00:32 GMT -->
</HTML>
