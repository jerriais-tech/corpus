<HTML>

<!-- Mirrored from members.societe-jersiaise.org/geraint/jerriais/amitha.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<HEAD>
<TITLE>R&icirc;nmeux - Amitha</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>R&icirc;nmeux - Amitha</h2></font></center><p>

<CENTER><TABLE><TR><TD>
Un r&icirc;nmeux est un amitha d'patholes<br/>
tchi lanche des mots en fliots l'trav&egrave;rs d'la m&eacute;,<br/>
tch'est &agrave; la barre d&eacute; navithes et ni&ecirc;tholes,<br/>
tchi m&egrave;ne la b&egrave;rque du bou&ocirc;n bord gr&eacute; &agrave; gr&eacute;.<br/>
<br/>
Dans l'boulais litt&eacute;thaithe d'&egrave;rtas et ruaux,<br/>
ch'est l'amitha tchi, par un temps mithabl'ye,<br/>
s'vaile atout d's adv&egrave;rbes et des noms v&egrave;rbaux<br/>
pouor amather sa mathinne admithabl'ye.<br/>
<br/>
Ch&acirc;que bat&eacute; &agrave; sa cartcha&icirc;thon d&eacute; d'vis<br/>
&agrave;  marchander l&agrave; o&ugrave;'est qu'nou s'sa &agrave; l'ancre;<br/>
des mots d'ich&icirc;n &agrave; vendre &agrave; l'&ecirc;trangi,<br/>
un livret d'bord sinn&eacute; &agrave; bat'l&eacute;es d'encre.<br/>
<br/>
&Agrave; la heune jutchis, l's adjectis au dget<br/>
vaient appr&eacute;chi des dg&egrave;rri&egrave;rs &agrave; dg&egrave;rgon,<br/>
pithates tchi littent par les m&egrave;rs et v&egrave;rsets...<br/>
Nou mithe sa langue et ses boulets d'canon.<br/>
<br/>
En &ecirc;trilyant des fieillets en fouleboulque,<br/>
slachant &agrave; vars les v&egrave;rbes et v&egrave;rgues d'granmaithe,<br/>
nou s'bat &agrave; s&acirc;bres, &agrave; cout'las, &agrave; bou&ecirc;te-houques,<br/>
pouor g&acirc;ngni l'bou&ocirc;n but&icirc;n du divuldg&eacute;the.<br/>
<br/>
Ch&acirc;que l&icirc;ngne s'enteurtil'ye: eune &ecirc;chou&eacute;e d'lachon<br/>
au r's&icirc;n tchi veindra &icirc;nnonder la fielle.<br/>
La sangnie rouoge-plieunm'tha les corrections;<br/>
des meurdrisse&ucirc;thes d&eacute; mots meuvent d&eacute; mille tailes.<br/>
<br/>
Sus la page d'&egrave;rs&icirc;n, l'r&icirc;nmeux s'sa &ecirc;chou&eacute;;<br/>
les lou&ecirc;mes d&eacute; r&icirc;nmes moulinn'nont l'amitha<br/>
ho'-l'bord, nouachi et r'l&acirc;chi, liu et n'y&eacute;<br/>
dans l'och&eacute;an enchant&eacute; d'ruaux et r'tas.<br/>
<br/>
<i><a href="jerpoem.html">Geraint Jennings</a></i><br/>


</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="poetry_day05.html">D'vi&egrave;rs m&icirc;nniet</a><p>
<li><a href="poetry_day99.html">La Journ&eacute;e d'la Po&eacute;sie en J&egrave;rri 1999</a><p>
<li><a href="octobre2010.html">L'&Ocirc;que d'Octobre</a><p>
<li><A HREF="avisrime.html">Avis es Cheins qui Voudraient Rimer</A><p>
<li><P><A HREF="rimeurs.html">Rimeurs J&egrave;rriais</A></P>
<li><a href="2mots.html">Deux mots - Adr&eacute;chis sp&eacute;cialement &egrave;s auteurs Jerriais</a><p>
<li><a href="900e.html">En J&egrave;rriais</a><p>
<li><A HREF="rimeux.html">Rimeux - Pli&egrave;rcheux</A><P>
<li><a href="occuo2mots.html">Occuo "Deux Mots"</a><p>
<li><a href="5nierscats.html">Si Mess Bisson a chinq ni&egrave;rs c'ats</a><p>
<li><A HREF="poemegj.html">Coumme tchi &ecirc;crithe un po&egrave;me</A><p>
<li><a href="acrostiche_jubilaithe.html">Acrostiche Jubilaithe</a><p>
<li><a href="ouexp.html">O&ugrave;'est qu'il est?</a><p>
<li><a href="sonnet.html">L&eacute; sonnet</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/amitha.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</HTML>

