<HTML>
<HEAD>
<TITLE>I' n'y'a pon d'sots m&ecirc;tchi&egrave;rs!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' n'y'a pon d'sots m&ecirc;tchi&egrave;rs!</h2></font></center><p>

<br/>
<br/>
<i><font size="-1">San Antonio, Texas,  U.S.A.<br/>
L&eacute; 20 d'janvyi, 1968<br/></font></i>
<br/>
Moussieu l'R&eacute;dacteu,<br/>
<br/>
Ieune des aut' s&eacute;maines <a href="gdfebauchi.html">j'vouos disais qu'les filles appranaient la vocation d'cou&ocirc;tuthi&eacute;the</a> quand j'tais mousse. Eh bein, il' appranaient la vocation d'f&eacute;th'resse &eacute;tout. Y'avait eune Missis Hub&egrave;rt tchi f&eacute;thait pour l&eacute; monde. Ou' d'meuthait au Grand Bel, &agrave; St. Ou&euml;n. J&eacute; n'sai pon s'ou pranait d's apprenties, mais y'a des chances que oui. Ch'tait eune bouanne vocation pour eune fille d&eacute; f&egrave;rmyi. Auve les grand' fanmiles d&eacute; chu temps-l&agrave; y'avait tout pliein d'lavage et d'f&eacute;thage &agrave; faithe &agrave; la ma&icirc;son. I' fallait laver et f&eacute;ther le l&icirc;nge d&eacute; liet &#8211; lincheurs et entchies &#8211; et l'l&icirc;nge d&eacute; corps, sans p&acirc;ler d'doubli&egrave;rs, etc. et pis fallait emb'ser et f&eacute;ther les c'm&icirc;nses, collets, grands et p'tits ridgeaux, etc. Comme dans l'cas des cou&ocirc;tuthi&eacute;thes, les f&eacute;th'r&ecirc;sses lus m'ttaient tchiquefais sus lus compte, ou bein il' allaient f&eacute;ther par les ma&icirc;sons &agrave; tant par jour.<br/>
<br/>
Par l&eacute; temps tch'i' finnissaient lus vocation, les filles 'taient d'&acirc;ge d'aver des jannes hommes. Dans l'hiver, quand i' fa&icirc;sait niet &agrave; ch&icirc;ntch'heuthes, les gar&ccedil;ons tchi pouvaient s'&ecirc;capper d'siez ieux pour eune heuthe ou deux allaient les r'condithe &agrave; la sortie d'la lavethie ou d'la couotuth'thie &#8211; comme &agrave; la sortie d'l'&eacute;glyise au D&icirc;nmanche au s&eacute;.<br/>
<br/>
Eune aut' vocation qu'les jannes filles appranaient dans man janne temps 'tait la cheinne de &#8220;Modiste&#8221;, ch'est &agrave; dithe faithe et d&eacute;corer des chapieaux pour les femmes. J'n'ai pon connu un vraie mot J&egrave;rriais pour chen'na. L'mot Angliais &#8220;Milliner&#8221; 'tait d&ecirc;j&agrave; en usage quand j'tais mousse. Nou n'viyait pon d'chapieaux &agrave; femmes touos faits dans un tas d'boutiques comme &agrave; ch't heu dans chu temps-l&agrave;. Quand j'tais tout mousse nou n'viyait pon fort de chapieaux sus la t&ecirc;te des femmes. Ma grand'grand'm&eacute;the mettait acouo eune co&euml;ffe, et manman et la grand' partie des femmes d&eacute; s'n &acirc;ge mettaient un manni&eacute;the d&eacute; ni&egrave;r p&eacute;tit pliat et b&ecirc;long chap&eacute;, amath&eacute; souos l'moton atout deux buts d'riban tch'&eacute;taient cou&ocirc;sus qu&acirc;si en dri&eacute;the.<br/>
<br/>
Manman appelait ch'la un &#8220;Bann&egrave;te&#8221;, mais i' n'avait autcheune &egrave;rsembliance &agrave; la Capote tch'&eacute;tait appel&eacute;e un bann&egrave;te &eacute;tout. I' couvrait &agrave; peine l&eacute; haut d'la t&ecirc;te et ch&eacute; s'sait p't-&ecirc;t' un p'tit bas toque tchi l&icirc; r'sembli&eacute;thait l'pus. Ch'est seux qu'la tante Vine s'en r'souveint, d'chu chap&eacute;-l&agrave;, et p't-&ecirc;t' qu&eacute; Madanme Kathleen Le Maistre en a iun dans sa bouanne armouaithe. S'ou' voulez vaie l's habits d'femmes d'anciennet&eacute; ou' peut vouos en montrer un tas!<br/>
<br/>
Pus tard, vi&egrave;rs l&eacute; c'menchement du si&egrave;cl'ye des chapieaux - p'tits et grands - f&icirc;drent lus appathence, et par l&eacute; temps qu' j'avais treize ou quatorze ans il' 'taient grands et d&eacute;cor&eacute;s atout des plieunmes ou des flieurs et tchiquesfais m&ecirc;me d's oua&icirc;thieaux! Quand nou s'assi&eacute;vait tout pr&egrave;s d'eune jeune fille atout san chap&eacute; sus sa t&ecirc;te, nou-s-avait tchiquesfais l's ouothelles catouoillis par les plieunmes dessus, ch'tait eune bouanne estchuse pour s&eacute; mett' la t&ecirc;te souos san chap&eacute; et la joue contre la sienne!<br/>
<br/>
Dans chu temps-l&agrave;, toutes les filles gardaient lus g'veux longs, et i' les m'ttaient &#8220;&agrave; haut&#8221; quand il' avaient dans les dgi&ecirc;x-huit ans, pus ou mains accordant l's id&eacute;es d'la m'm&egrave;e. Ch'tait l'&ecirc;poque o&ugrave;'est qu'la glouaithe d&eacute; la femme 'tait ses g'veux comme nouos l'dit un diton Angliais. Dans des temps - et ch'la bein rarement - nou viyait eune femme tch'avait ieu les g'veux cop&eacute;s courts &agrave; cause d&eacute; maladie ou accident et nou n'pouvait pon en r'v&eacute;n&icirc;n quand nou la viyait nueue-t&ecirc;te! Oulle 'tait eune vraie tchuthi&ocirc;thit&eacute;!<br/>
<br/>
Comme les temps ont changi! Ch'est l's hommes tchi gardent lus g'veux longs &agrave; ch't heu, et les femmes tchi les copent! Et si eune femme veurt acat&eacute; un chap&eacute; i' n'est pon b&eacute;soin d'aver eune modiste &agrave; en faithe iun. Ou' peut m&ecirc;me en acater iun siez Woolworth! Y'en a l&agrave; pour touos les go&ucirc;ts!<br/>
<br/>
Ch'est d'm&ecirc;me en Am&eacute;thique &eacute;tout. Y'a des chapieaux &agrave; vendre siez Woolworth mais les filles n'en mettent pon fort. I' vont &agrave; l'&ecirc;cole jusqu'&agrave; 18 ans, et jusqu'&agrave; 22 ou pus quand i' vont &agrave; l'unniv&egrave;rsit&eacute;. J'm&eacute; d'mande tch'est tch'i' valent comme femmes d&eacute; m&ecirc;nage quand veint l'temps d&eacute; s'mathier? <br/>
<br/>
Ch'est vrai qu'l'Am&eacute;thitchaine sait un tas d'choses qu&eacute; la J&egrave;rriaise d&eacute; man janne temps n'savait pon. Quand j'vai ma p'tite fille d&eacute; 19 ans, tch'est &agrave; l'unniv&egrave;rsit&eacute; au Texas, ou' m'p&acirc;le d&eacute; ses l&eacute;&ccedil;ons d'&#8220;Biologie&#8221;, d&eacute; &#8220;Physiologie&#8221;, d' &#8220;Astronomie&#8221;, etc. etc. et j'avoue qu&eacute; j'n'y connais pon grand' chose m&eacute;-m&egrave;me dans ches choses-l&agrave;. J'tions trop embarrass&eacute;s &agrave; g&acirc;ngni nouot' vie quand j'tions jannes, les J&egrave;rriaises d&eacute; m'n &acirc;ge et m&eacute;, pour aver ieu la chance d'&ecirc;tudier des choses si &icirc;nt&eacute;r&ecirc;ssantes. Mais la J&egrave;rriaise d&eacute; seize ans savait d&ecirc;j&agrave; comment souongni d'un m&ecirc;nage (et d'eune fanmile au b&eacute;soin), et ou' pouvait faithe eune raide bouanne boll&eacute;e d'soupe d&eacute; caboche! Et ou' savait comment pr&eacute;pather et tchuithe un fricot d'ba&icirc;nis et d'orm&egrave;rs. N&eacute; v'l&agrave; d'tchi tchi vaut la peine! <br/>
<br/>
<i><a href="lefeuvre.html">George d'La Forge</a></i><br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfebauchi.html">I' faut &ecirc;bauchi d'vant qu&eacute; d'finni!</a><p>

<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><a href="gdffemmes.html">Les Femmes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

