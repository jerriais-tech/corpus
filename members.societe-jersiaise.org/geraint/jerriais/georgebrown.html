<HTML>
<HEAD>
<TITLE>George Brown et l'Foreign Office</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>George Brown et l'Foreign Office</h2></font></center><br><p>

<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>


'A chein qu'nou m'dit', s'fit l'Ph'lip Desclios lautr's&eacute;, 'I' parait que quand tu 'tais au Foreign Office, tu n't'accordais pas avec le sieur George Brown, qui 'tait S&eacute;cr&eacute;taithe d'Etat. Est ch'vrai?'<br>

<p>

'Ah, mon Ph'lip,' j'lis r&ecirc;pounnis, 'tu peux bein l'dithe! J'ai counnu et servi pusieurs S&eacute;cr&eacute;taithes d'Etat, et avec la puspart j'm'accordais bein, mais avec George Brown j'n'avais que du brit et du frac&acirc;s.
Dans son temps j'tais Souas S&eacute;cr&eacute;taithe d'Etat en ch&egrave;rge &eacute;d nos affaithes avec
l'Orient et l'Asie du Sud, et li et me je'n' 'taimes pas du tout d'eun avis au sujet d'not' politique env&egrave;rs le <a href="vietnam.html">Vietnam</a>. Mais Georges &eacute;n 'tait pas accou&ocirc;tum&eacute; a aver des founctiounnaithes argumenter avec li. Toutes les fais que j'allais l'vaie, ou que je l'recountrais dans les passages de l'office i' jurait coumme eun abrutit et m'app'lait toutes sortes &eacute;d choses, voyou, salaud, b&acirc;tard, et d'm&ecirc;me. Mais i' 'tait tr&eacute;jous les trais quart plyein, et j'n'y prenais pas d'avis.<br>

<p>

Mais eune buoanne bord&eacute;e qu'i' m'avait insult&eacute; pus qu'amors et qu'j'en avais ieu assez j'lis dis: 'rgardez, Moussieu l'S&eacute;cr&eacute;taithe d'Etat, ous &ecirc;tes tr&eacute;jous a m'faithe des teurbleudes, mais, bah, ch'n'est qu'en angliais et les jurouns anglais ne valent pas chi, i' lus manque d'esprit. J'm'en vais vos en apprendre tchiques raides bouans en j&eacute;rriais', et j'l'en dounnis eune douzainne que j'avais appr&icirc;nt y'a septante ans du vier Ph'lip Cabot, Counn&eacute;tablye &eacute;d la Trin't&eacute; la bord&eacute;e que j'min feu au Tas d'Geoun. Le George Brown m'&ecirc;coutit tout ravi et m'dit: 'Mais i'm'paraissent en raides bouoans, ches-l&agrave;! I' faut
que tu m'les apprendes.' Et j'les li fis apprendre et &eacute;rp&eacute;ter tant et si bein
qu'i' les savait sans fautes ou m&ecirc;prinse. D&egrave;s chu jour-l&agrave; i' jurait coumme
autcheun bouan J&egrave;rriais, pas seulement countre memais countre touas les autres
du Foreign Office qu'i' rencountrait, et quand il avait bu eune fais, ch'est &agrave;
dithe touas les jours, nous entendait des bouans jurouns j&egrave;rriais partout
l'B&acirc;tisse.<br>

<p>

Ch'n'est pas pour dithe que d&eacute;pis chu jour-l&agrave; l'attitude de
George Brown envers me s'adouochit. Je' voudrais pas faithe &agrave; craithe que ma
t&acirc;che au foreign Office duthant son temps fu eun grand succ&egrave;s, bein au contraithe,
mais si je n'fis fein d'autre au mains j'm&icirc;ns p't&ecirc;tre le George Brown en
miyeuthe humeu' qu'i'n'tait d'amors!'<br>

<p>

Le Ph'lip Desclios s'&ecirc;bouffit d'rithe. 'Javais d&eacute;j&agrave; entendu
de pusieurs persounnes les b&ecirc;tises que t';avais fait dans ton temps, mais, ma
f&eacute;, j'n'&eacute;thais jamais creu qu&eacute; t'&eacute;thais appr&icirc;ns &agrave; eun S&eacute;cr&eacute;taithe d'Etat &agrave; jurer en j&eacute;rriais. J'sis bein seux qu' 'tais le seul dans l'histouaithe du
Foreign Office qu'ait fait dit&eacute;'.<br>

<p>

'Ch'n'est pas seulement', j'lis dis, 'par les grandes counferences internatiounalles, par le rapport entre les gouvernements que la diplomatie s'fait. I'faut &eacute;tout le bouan sens dans l's affaithes de jour en
jour. Ch'tait chu buoan sens-l&agrave; tchi fit Ernest Bevin, qui c'mentchi &agrave; gagner
son pain a d&eacute;liv'rer des ledgeumes et d'la viande maisoun par maisoun, eun si buoan S&eacute;cr&eacute;taithe d'Etat avec tant d'succ&egrave;s. et ch'tait chu buoan sens-l&agrave; tchi mantchait &agrave; Anthony Eden, tout suave et av'nant qu'i' paraissait. Ch'tait eune vraie m&icirc;ns&eacute;the &agrave; travailli avec li, pas parc qu'i jurait coumme George Brown, mais parc'qu'i traitait ses founctiounnaithes coumme la poussi&eacute;the souas ses
bottes. J'ai servi avec bein des S&eacute;cr&eacute;taithes d'Etat, aristocrates et socialistes, mais les deux que j'aimais l'mus, ch'tait Ernest Bevin, socialiste, et Douglas Home, aristocrate, qui d'veint Preumi&eacute; Ministre et 'tait
le quatorzieme coumte Home of the Hirsel. I'taient touas les deux de si diff&eacute;rente parentage et d'&ecirc;l'vage, mais i'taient vrais messieus.<br>

<p>

'V'l&agrave; tchi fait' j'countinuis, 'que ch'r'est pas de iou qu'nou' veint, mais tchi sorte &eacute;d houmme nous est tchi coumpte. Y'a des messieus et des salauds dans touts professioun. Et si not'm&ecirc;tchi est diplomate, coumme le mein,
i'n'faut jamais oublier chutte buoanne le&ccedil;oun.<br>

<p>

<i><a href="delamare.html">Le Vi&egrave;r Trin'tais</a></i><br>

<i>1994</i><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="diplomatique.html">Eun Incident Diplomatique</a><p>
<li><a href="singapour.html">Singapour</a><p>
<li><a href="payscauds.html">Les Pays Cauds et les Pays Frais</a><p>
<li><a href="gdfarmistie.html">L'Armistie!</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
