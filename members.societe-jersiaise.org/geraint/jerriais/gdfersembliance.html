<HTML>
<HEAD>
<TITLE>M&ecirc;pr&icirc;ns&eacute; d'&egrave;rsembliance&nbsp;?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&ecirc;pr&icirc;ns&eacute; d'&egrave;rsembliance&nbsp;?</h2></font></center><p>

<font size="2"><br/>
</div><div align="right"><i></font><font size="2">Trenton</i></font><font size="2"><br/>
<i></font><font size="2">Michigan</i></font><font size="2"><br/>
<i></font><font size="2">USA</i></font><font size="2"><br/>
<i></font><font size="2">Le 15 d'avri, 1978</i></font><br/>
</div><div align="left">Moussieu l'R&eacute;dacteu,<br/>
<br/>
Quands j'&egrave;rv&icirc;ns en J&egrave;rri y'a eune trentaine d'ann&eacute;es, un vi&egrave;r anm&icirc;n qu&eacute; j'rencontris dans La Route des Landes m&eacute; d'mandit&nbsp;  : &quot;Un homme peut-i' faithe eune b&ecirc;te d&eacute; li-m&ecirc;me sans l'saver&nbsp;  ?&quot;<br/>
<br/>
&quot;Pas s'il a eune femme,&quot; j'l&icirc; r&ecirc;ponnis, &quot;mais tch'est tch'i' t'fait m&eacute; d'mander d'it&eacute;&nbsp;  ? Es-tu en t'mathiant&nbsp;  ?&quot;<br/>
<br/>
&quot;Main nann&icirc;n,&quot; i' m'dit, &quot;j&eacute; n'sis pon en mathiant. Tch'est tchi voudrait un vyi comme m&eacute; auve un pid dans la tombe&nbsp;  ?&quot;<br/>
<br/>
&quot;Tchi niol&icirc;n!&quot;, j'li dis, &quot;Tu n'as qu'&agrave; coper ta barbe et t'r&acirc;ser comme i' faut et tu pou&ocirc;rras p&acirc;sser pour un homme de quarante ans. Tu dais conna&icirc;tre le l&eacute; diton Angliais tchi dit tch'i' vaut mus d'&ecirc;t' la ch&eacute;rie d'un vi&egrave;r homme qu&eacute; l'escliave d'un janne!&quot;<br/>
<br/>
 &quot;Mais d&eacute;pis qu'tu t'y r'connais tant, entouorre les femmes, pourtchi qu' tu n'en prends pon ieunne t&eacute;-m&ecirc;me&nbsp;  ?&quot;, i' m'd&icirc;t. &quot;Tch'est tch'i'sait, tu'en as p't-&ecirc;t' un coupl'ye en Am&eacute;thique!&quot;<br/>
<br/>
&quot;Nou-fait,&quot; j'li dis, &quot;mais j'm'en vais r'garder l'tou d'm&eacute; ich&icirc;n en J&egrave;rri pour vaie s'i'y'en a ieune d'&ecirc;pa&icirc;ngne de tchique bord!&quot;<br/>
<br/>
&quot;La raIson qu&eacute; j't&eacute; d'mandais si un homme peut faithe eune b&ecirc;te de li-m&ecirc;me sans l'saver,&quot; i' m'd&icirc;t, &quot;est qu' un Angliais est v'nu m'vaie &agrave; mat&icirc;n. J'tais embarrass&eacute; &agrave; netti l's &ecirc;tabl'yes et j'&egrave;rv&eacute;nais d'bouler eune chuv'th&eacute;e d'conr&eacute; &agrave; la maie quand j'l&eacute; veu dans l'bel.&quot;<br/>
<br/>
&quot;Voulait-i' acater ta ferme?&quot; j'l&icirc; d'mandis.<br/>
<br/>
&quot;Nann&icirc;n,&quot; i' m'd&icirc;t, &quot;i' n'n'a d&ecirc;j&agrave; ieunne. Il est v'nu m&eacute; d'mander m'n avis. I' voulait saver combein longtemps tch'i' l&icirc; faudrait pour apprendre le J&egrave;rriais. Il allit &agrave; L'Assembli&eacute;e d'P&acirc;raisse l'aut' s&eacute;, i' m'd&icirc;t, et i' n'compr&icirc;ns rein d'chein tchi fut dit. Quand j'l&icirc; dis qu'un &ecirc;trangi n'pou&ocirc;rrait janmais apprendre nouot' langue comme i' faut i' n'tait pon content, man bouanhomme! 'Un &ecirc;trangi!' i' m'd&icirc;t, 'est-ch' qu' ou voulez m'dithe qu'un Angliais est un &ecirc;trangi&nbsp;  ?' 'Eh bein', j'l&icirc; dis, 'i' n'est pon J&egrave;rriais, tr&eacute;jous, et &agrave; m'n'id&eacute;e un homme tchi n'est pon J&egrave;rriais est un &ecirc;trangi!'<br/>
<br/>
Ch'est seux que j'l&icirc;-ai fait mal au tchoeu, car i' m'a dit qu&eacute; j'tais &agrave; faithe eune b&ecirc;te de m&eacute;-m&ecirc;me sans l'saver, et qu&eacute; s'il avait seu tch'il avait &agrave; faithe &agrave; un b&ucirc;zard i' n'&eacute;thait pon p&egrave;rdu san temps &agrave; v'n&icirc;n m&eacute; d'mander m'n avis. Et i' m'a touann&eacute; l'dos et s'en est all&eacute; en barb&eacute;lue&ucirc;tant &agrave; li-m&ecirc;me!&quot;<br/>
<br/>
&quot;Eh bein, man vier anm&icirc;n,&quot; j'l&icirc; dis, &quot;n't'en emb&ecirc;tes pon la t&ecirc;te. Tu l'as bein ad&egrave;rchi, ch't&icirc;-l&agrave;. Et tu'as ra&icirc;son. I' vaudrait mus &ecirc;prouver &agrave; puchi d'l'ieau atout un pangni qu&eacute; d'&ecirc;prouver &agrave; apprendre l'J&egrave;rriais &egrave;s Angliais, et m&ecirc;me &egrave;s Fran&ccedil;ais &#8211; ch'est &agrave; dithe, &agrave; lus apprendre &agrave; l'prononcer comme i' faut. Nou peut r'conna&icirc;tre un d'scendant d'fanmil'ye Fran&ccedil;aise ou Br&eacute;tonne dans p'tit d'temps, quand i' s'met &agrave; &ecirc;prouver &agrave; p&acirc;ler en J&egrave;rriais, m&ecirc;me s'il a 't&eacute; n&eacute; et &ecirc;l'v&eacute; ich&icirc;n, car y'a tr&eacute;jous certains mots tch'i' n'prononce pon comme un vrais J&egrave;rriais.<br/>
<br/>
&quot;Ch'tait tant mus pour li tch'il a fichi san camp,&quot; i' m'd&icirc;t, &quot;car j'm&eacute; s'sais p't-et' m&acirc;rri et j'sis comme tan ton-ton D&acirc;lpheusse. Quand j'sis m&acirc;rri j&eacute; n'connais pon ma forche et j'l'&eacute;thais p't-&ecirc;t' tu&eacute; et pis j'&eacute;thais 't&eacute; pendu. J'tais qu&eacute;tilyeux quand j'tais j'tais janne, valet! Eune fais j'faillis &agrave; qu&eacute;tilyi trais soudards en m&ecirc;me temps. Si ma janne fille n&eacute; m'avait pon emp&ecirc;chi, man bouanhomme, il' &eacute;thaient ieu &agrave; faithe qu&eacute;m&icirc;n pour l'h&ocirc;pita. J&eacute; l's &eacute;thais machacr&eacute;s touos les trais!&quot;<br/>
<br/>
&quot;Tch'est tch'i' t'avaient fait, don, pour qu&eacute; tu f&ucirc;sses si m&acirc;rri&nbsp;  ?&quot;<br/>
<br/>
&quot;Ch'n'est pon chein tch'i m'avaient fait,&quot; i' m'dit, &quot;ch'est chein tch'il' avaient dit &agrave; ma janne fille. I' l&icirc; d'mand&icirc;drent si ch'tait en Afrique qu'oulle avait t&eacute; ram&acirc;sser l'marmo&ucirc;set tchi la t'nait par le bras&nbsp;  ? Tu p&acirc;le tch'il' 'taient &ecirc;ffrit&eacute;s quand i' v&icirc;drent qu&eacute; j'tais m&acirc;rri. I' fich&icirc;drent l&eacute; camp comme s'il' avaient veu l&eacute; Tchian du Bou&ocirc;lay!&quot;<br/>
<br/>
&quot;J' n'en sis pon ravi,&quot; j'l&icirc; dis, &quot;s'i' pensaient qu' tu'&eacute;tais un marmo&ucirc;set d'Afrique,  ch'n'est pon ravissant tch'il' 'taient &ecirc;ffrites, car ches marmo&ucirc;sets-la ont la r&eacute;putation d'&ecirc;t' f&eacute;roces et iun d'ta grandeu es'sait assez pour touanner les sangs &agrave; un r&eacute;giment!&quot; <br/>
<br/>
&quot;Mais tu'as la t&ecirc;te duthe comme un choutchet&quot; i' m'd&icirc;t. &quot;I n'l&eacute; criyaient pon, qu&eacute; j'tais un marmo&ucirc;set. Ch'tait pour m'&icirc;nsulter, tch'i' disaient d'it&eacute;!&quot;<br/>
<br/>
&quot;Avais tu ta barbe dans chu temps-la&nbsp;  ?&quot; j'l&icirc; d'mandis.<br/>
<br/>
&quot;Mais oui!&quot; i' m'd&icirc;t, &quot;j'avais eune belle barbe quand j'tais tout janne!&quot;<br/>
<br/>
&quot;Eh bein, nouos y v'la,&quot;  j'l&icirc; dis. &quot;I' fa&icirc;sait niet et i' n'y viyaient pon trop cliai. Nou n'peut pon les blia&ucirc;mer pour lus tromper d'm&ecirc;me!&quot;<br/>
<br/>
&quot;Bah!&quot; i' m'd&icirc;t, &quot;tu'es aussi b&ecirc;te comme ieux! J'vai bein tch'i' n't'ont pon appr&icirc;ns grand' chose en Am&eacute;thique!&quot;<br/>
<br/>
<i><a href="lefeuvre.html">George d'La Forge</a></i><p/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfidentite.html">M&ecirc;prinse d'identit&eacute;!</a><p>
<li><a href="gdfappathence.html">L'appathence trompe tchiquefais!</a><p>



<li><a href="fachevoc.html">Vocabulaithe d'la fache en J&egrave;rriais</a><p>
<li><a href="nicodeme.html">Les tribul&acirc;tions &agrave; Nicod&egrave;me Cassebouais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

