<HTML>
<HEAD>
<TITLE>LES DOUAUCHEURS DU M&Eacute;NAGE.</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>LES DOUAUCHEURS DU M&Eacute;NAGE</h2></font></center><p>
<CENTER><TABLE><TR><TD>

<P>Pour faire bouilli lus chaodi&egrave;res,<BR>
Que de peinnes et de mis&egrave;re,<BR>
Les pouores gens ont ichin bas!<BR>
Mis&egrave;re ben grande, h&eacute;las! h&eacute;las!<BR>
Faut travailli tout' la semaine,<BR>
Pour ben rempli la b&eacute;daine,<BR>
De sa femme et d' ses avers,<BR>
Et acouore, tout va d'travers.</P>
<P>Quand du dimanche au sam'di,<BR>
Un pouores homme s'est &eacute;couochi,<BR>
A gagni deux s'trais herpins,<BR>
Offuche a r'habilli les qu'mins,<BR>
I s'en r'vint siez li content,<BR>
Fier et riche comme un m&eacute;diant,<BR>
Tout au pus i hape unne dramme.<BR>
Apporte le reste &agrave; sa femme.</P>
<P>Si veurt aller &agrave; l'&eacute;glise,<BR>
Le pouor homme d'mande sa q'mise,<BR>
Sa femme li dit man gar&ccedil;on<BR>
Hier j'navais pon de savon;<BR>
Tu sais ben qu'&agrave; not'hardelle,<BR>
Que' les gar&ccedil;ons trouvent si belle,<BR>
I fallait quiques ribans,<BR>
Pour sortir ov les zefans.</P>
<P>A chu d'vis, notre pouore h&ecirc;tre,<BR>
Baffou&eacute;, lass&eacute; comme un b&ecirc;te,<BR>
Teurt la goule, et d'se gni ga&ocirc;che,<BR>
Demande une nette p&acirc;re de ca&ocirc;che,<BR>
Car les siennes i sont perchies,<BR>
Au talon et but des pis.<BR>
Des ca&ocirc;ches!... Et mon pouor &eacute;fant<BR>
Tu mins les drains en t'n'allant.</P>
<P>Ni c'minse, ni ca&ocirc;che, - de viers sa&ocirc;liers,<BR>
Une femme faignanne et sept avers,<BR>
Une grande hardelle remplie d'orgui,<BR>
Et pas de hard's pour se changi;<BR>
I' faudrait mus &ecirc;tr' forbanni<BR>
Qu'd'&ecirc;tre dans un t&eacute; gu&eacute;pi.<BR>
Pour faire bouilli lus chaodi&egrave;res<BR>
Que de peines! - que de mins&egrave;res!</P>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="pusdunpouorehoume.html">Compia&icirc;nte de p&ucirc;s d'un pouore houme en J&ecirc;rri</a><p>
<li><A HREF="fatal.html">Le Fatal Lundi</A><p>
<li><a href="barometre.html">Man Barom&egrave;tre!</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="bruli_les_dais.html">Le Gar&ccedil;on qui s'br&ucirc;li les dais</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
