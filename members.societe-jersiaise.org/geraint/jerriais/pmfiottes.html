<HTML>

<!-- Mirrored from members.societe-jersiaise.org/geraint/jerriais/pmfiottes.html by HTTrack Website Copier/3.x [XR&CO'2014], Tue, 15 Jul 2025 13:44:18 GMT -->
<HEAD>
<TITLE>Les cr&ecirc;pes et les fiottes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les cr&ecirc;pes et les fiottes</h2></font></center><p>
<font size="-1">
&agrave; Port&icirc;nf&eacute;, Saint Ou.<br/>
Mardi au s&eacute;.<br/>
</font>
<br/>
Moussieu l'Editeu,<br/>
<br/><img src="fliottes.jpg" width="138" alt="des fliottes" title="des fliottes" border="0" align="right" />
Nos v'l&agrave; arriv&eacute; &agrave; la <a href="pentecote.html">Pentec&ocirc;te</a>, si je n'me trompe pas, car ch'est agniet <a href="mardi_gras.html">Mardi Gras</a>, et j'avons mangi des <a href="crepes_jerriaises.html">cr&ecirc;pes</a>. Quand j'tais jeune notre m&egrave;the pr&eacute;pathait des <a href="fliottes.html">fiottes</a> &agrave; P&acirc;ques, une couotume tchi n'a pas tout &agrave; fait dispathu, mais ch'est bein seux que bein des jeunes gens n'savent pas chein qu'le mot veut dithe. Une grande turinne v'nait s&ucirc;s la table, et j'avions nos fiottes dans d's assiettes &agrave; soupe. Ch'tait pr&egrave;sque tout du lait, et souvent les fiottes 'taient br&ucirc;l&eacute;es, mais i' fallait les mangi et pr&eacute;tendre que n'y avait rein d'ma, car nos pathens n'se pliaignaient pas, et quant &agrave; nous, Moussieu, j'n'&ocirc;saimes pas l'faithe, car si je n'voul&acirc;imes pas les avaler j'n'&eacute;thions pas yeu d'cr&ecirc;pes que j'aim&acirc;imes hardi. Une autre bord&eacute;e notre m&egrave;the m&icirc;nt par m&eacute;prinse du chucre dans la soupe, et i' fallait faithe la mine que ch'tait du s&eacute;. Mais ch'n'tait pas souvent qu'ou s'trompait d'la sorte. M&eacute;, dans chais temps-l&agrave;, j'&eacute;thais mangi pr&egrave;sque autchune chose, car j'avais tr&eacute;jous faim, et i' fallait hardi de nou&ocirc;rrituthe pour satisfaithe toute la fanmille, car j'avions tous un bou&ocirc;n app&eacute;tit, sinon yunne de mes souers, tchi s'm&icirc;nt dans la t&ecirc;te un mat&icirc;n de r'f&ucirc;ser d'mangi san d&ecirc;jeun&eacute;, et par cons&eacute;quence fut enfreunm&eacute;e dans l'gal't&acirc;s jusqu'au pr&eacute;chain mat&icirc;n. S'ou 'tait t&ecirc;toigne, et ou y'&eacute;tait, sa m&eacute;the 'tait det&ecirc;rmin&eacute;e, et aussi bein, car autrement j'&eacute;thions fait comme j'voul&acirc;imes, et y'&eacute;thait yeu d'mauvais travas.<br/>
<br/>
<img src="victoria.jpg" width="138" height="200" alt="" title="" border="0" align="right" />
J'avons liut, ma bouonnefemme et m&eacute;, avec grand d&ecirc;pi&eacute; que y'a tchestchion &agrave; ch'teu' d'd&ecirc;truithe le p'tit gard&icirc;n aupr&egrave;s du &quot;'Bridge&quot; pour donner p&ucirc;s d'run &egrave;s bus d'la J.M.T. Eh bein, Moussieu, chein que j'voudr&acirc;imes saver ch'est chein tchi s'en va d&eacute;v'nin d'la <a href="statvic.html">statue d'la Reine Victoria</a> tch'a 't&eacute; l&agrave; pour p&ucirc;s d'septante ans. Ou&egrave;squ'i' s'en vont la mettre? Nou-s-esp&egrave;the ocquo que l's Etats n'voudront pas sanctionner pathelle action, mais, comme dit la Merrienne, aussi bein s'fier que, yun d'chais jours, le sol&eacute; et la lune tou&ocirc;nnont d'couleu. Sans doute, ou-s-avez r'm&eacute;rtchi p&ucirc;s d'une fais, Moussieu, que la Merrienne n'a pas grand respect pour nos <a href="etats.html">Etats</a>.<br/>
<br/>
J'n'ai pas ocquo p&acirc;sl&eacute; du temps. Eh bein, pour l'<a href="fevri_mais.html">mais d'f&eacute;vri</a>, i' n'est pas tant pi&egrave;the, car les fermiers peuvent plianter l&ucirc;s b&eacute;tchets eusifs, chein tch'i' n'&eacute;thaient pas peut faithe &agrave; chutte saison l'ann&eacute;e p&acirc;ss&eacute;e, et pour les siens tchi cultivent des flieurs, y'a tout prospect d'une saison e&ucirc;sive. Il est grand temps que les pou&ocirc;res balloques aient un mio d'bouonne chance.<br/>
<br/>
<a href="votevoc.html">Les elections</a>? Eh bein, Moussieu, j'n'ai pas grand'chose &agrave; vos dithe de nouv&eacute; s&ucirc;s chu sujet-l&agrave;. Tout ch'que nou sait au moment ch'est que l'<a href="connetable.html">Conn&ecirc;tablye</a> de Saint Sauveux n'a pas ocquo dit d&eacute;finitivement s'i' s'en va abandonner, ou s'il a id&eacute;e de r'prendre pour un autre terme de trais ans. Comme j'vos l'avais dit la s'maine pass&eacute;e, nou p&acirc;sle de plusieurs autres m&ecirc;ssieux dans la p&acirc;raisse tchi voudraient la djobbe, et une fais qu'nou s&eacute;tha pour seux tch&egrave;sque le Tom Mouothant s'en va faithe, y'&eacute;thait la p&ocirc;ssibilit&eacute; d'une &eacute;lection contest&eacute;e. &Agrave; <a href="la_trinnete.html">la Trin't&eacute;</a> ch'est seux que si l'Conn&ecirc;tablye Cabot abandonne, le Charles Cabot, que nou-s-entend est bein m&ucirc;s, et l'Edgar Mouothant se trouv'thont en opp&ocirc;sition. Ch'est tout pour agniet, Moussieu. Jusqu'&agrave; la s'maine tchi veint,<br/>
<br/>
<i><a href="lebrocq.html">Ph'lip</a></i><br/>
<i>Jersey Weekly Post 22/2/1964 </i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmpaques1954.html">P&acirc;ques au Portinf&eacute;</a><p>

<li><a href="pmsmainesainte.html">La S'maine Sainte</a><p>
<li><a href="pmvendredisaint1953.html">Vendredi Saint</a><p>
<li><a href="pmvendredisaint1956.html">Le Vendredi-Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pm40.html">Merrienne et les quarante jours</a><p>
<li><a href="mardi_gras.html">Mardi Gras</a><p>
<li><a href="mardigras1926.html">Mardi Gras 1926</a><p>
<li><a href="gdftchitheme.html">Des vielles cou&ocirc;teunmes et l'Tchith&ecirc;me</a><p>
<li><A HREF="crepes_jerriaises.html">Les Cr&ecirc;pes J&egrave;rriaises</A><p>
<li><a href="crepes.html">Comment faithe des cr&ecirc;pes</a><p>
<li><a href="pmcrepes.html">Ph'lip a des cr&ecirc;pes</a><p>
<li><a href="pmcrepes2.html">Ph'lip et les cr&ecirc;pes</a><p>
<li><a href="rollmops.html">Tchi Vendr&eacute;di?</a><p>

<li><a href="hotcrossbuns.html">Des ban'ses croua&icirc;sies</a><p>
<li><a href="pmconnetablyes.html">Ph'lip p&acirc;sle des Conn&ecirc;tablyes</a><p>
<li><a href="statuemaze.html">Le D&eacute;couvr&eacute;ment de la Stat&ucirc;e d'la Ra&icirc;nne Vict&ocirc;ria en J&ecirc;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmfiottes.html by HTTrack Website Copier/3.x [XR&CO'2014], Tue, 15 Jul 2025 13:44:18 GMT -->
</HTML>

