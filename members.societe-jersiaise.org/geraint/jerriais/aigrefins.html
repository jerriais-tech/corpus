<HTML>
<HEAD>
<TITLE>Les Petits aigrefins</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Petits aigrefins</h2></font></center>
<CENTER><TABLE><TR><TD>
La ville donne &agrave; la campagne<br>
La campagne donne &agrave; la ville<br>
Y s'entre donnent pour compagne<br>
Au jeanne gar&ccedil;on la jeanne fille<br>
Des presents que la campagne donne<br>
V-la ti pas un bieaux matin<br>
Qui nous arrive Gui m-pardonne<br>
Un peste de ptit aigrefin<br>
<br>
Il-tait nai dans une bouane ferme<br>
Devoit &egrave;tre un bouan fermis<br>
Mais la nou travailloit ferme<br>
Et ch-la n-plaisait pas au fils<br>
La pouore trop indulgente mere<br>
Avoit elevait sen banbin<br>
A-n travailliy pon la terre<br>
Pour en faire un Aigrefin<br>
<br>
Y fut mins dans une ecolle<br>
Pour aprendre sen grimoire<br>
Mais je vos donne ma parolle<br>
Qui n'avoit pon grand memoire<br>
Il aimait la fegniantise<br>
Et &agrave; faire le muscadin<br>
Bouan assais &agrave; che qui dise<br>
Pour en faire un aigrefin<br>
<br>
Mais chu que j-vins de vos dire<br>
Nou le repette touos les jours<br>
Et jerois biaux vos ecrire<br>
Pour vos dire le contre et l-pour<br>
Sou-voulais v&eacute;es par vous memes<br>
D-vier neuf heure touos les matins<br>
Un tas d-banbins qui s-promenes<br>
Chest la les p-tits aigrefins<br>
<br>
Il arivent de la campagne<br>
Avec lus br&egrave;s dans lus bottes<br>
Par les vaux ou la montagne<br>
Nou les r-connois pas les crottes<br>
Partout vous les rencontrais<br>
Il y en a par touos les q-mins<br>
Et la ville est empestais<br>
D'un tas de petits aigrefins<br>
<br>

Pourvu que ch-la continue<br>
J-vos d-mande qu-est qu-en s-ra leffet<br>
La maintiy s-ra sur la rue<br>
Car y n-eront pas d'empliet<br>
Y s-raient ben mue dans les terres<br>
Que d'&egrave;tre a couore par les q-mins<br>
Y n'arivera q-des miseres<br>
De trop de p-tits aigrefins<br>
<br>
Y s-ront comme les c&acirc;ts d-la fable<br>
Six &agrave; guetter un poure r&acirc;t<br>
Quand y l'eront sus lus table<br>
Chen s-ra accouo qu-un pouore pliat<br>
Mais chest la manie d-achteure<br>
D-voul&eacute; touos &egrave;tre muscadins<br>
Y-s-raient ben mue &agrave; faire lus beure<br>
Les pouore petits aigrefins<br>
<br>
Faudra bentot pour les plaire<br>
Que touos les bouans viers saints hors<br>
Le Public qui sait s-n-affaire<br>
Dit qui ni gagneroit pas fort<br>
Avec les viers nou s-arange<br>
Quoi qui soient un p-tit malins<br>
Et j'en gagnerions pas au change<br>
Que faire les p-tits aigrefins<br>
<br>
Faut petitionner l'Ev&egrave;que<br>
Qui mette dans la liturgie<br>
Une priere et qui la plieche<br>
Au bas de la litanie<br>
Quil ordonne que nou la li&egrave;se<br>
Dans l'Eglise touos les matins<br>
Pour nous delivrer d-la peste<br>
De touos ch&egrave;s p-tits aigrefins<br>
<br>
Entre vous les bouans fermiers<br>
Vou-lous prendre men avis<br>
Pour ben elever vos aviers<br>
Surtout quand che-s-ra des fils<br>
Faites les travailliy les terres<br>
Rourstais les touos les matins<br>
Y s-ront bouans fils et bouans freres<br>
Et vaudront mus q-des aigrefins<p>
&nbsp;<p>
<a href="bott.html">NB</a>(?)<p>
</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="compteur.html">Un Trepid d'Compteur</a><p>
<li><a href="plaidedie.html">La Plaidedie</a><p>
<li><a href="gdfceux.html">&Agrave; tous ceux qui...</a><p>
<li><a href="assembliee/cour.html">Visite &agrave; la Cour Rouoyale</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
