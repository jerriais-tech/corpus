<HTML>

<!-- Mirrored from members.societe-jersiaise.org/geraint/jerriais/genese1.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
<HEAD>
<TITLE>Gen&ecirc;se, Chapitre 1, v&egrave;rset i &agrave; Chapitre 2, v&egrave;rset iii</TITLE>
<META  name="keywords" content="JÃ¨rriais, genesis, creation, bible, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Gen&ecirc;se</h2>
Chapitre 1, v&egrave;rset i &agrave; Chapitre 2, v&egrave;rset iii</font></center>


<P>&nbsp;</P>
<P>Au c'menchement, Dgieu s'm&icirc;nt &agrave; graie les cieux et la t&egrave;rre.</P>

<P>La t&egrave;rre n'avait pon d'forme et 'tait vi&egrave;de et par sus l'avanteur i' y'avait la ni&egrave;rcheu, et l'Esprit d&eacute; Dgieu souffl'yait par sus l's ieaux.</P>

<P>Dgieu dit: qu'la leunmi&eacute;the sait! Et n&eacute; v'ch&icirc;n la leunmi&eacute;the.</P>

<P>Dgieu vit qu'la leunmi&eacute;the 'tait bouonne; et Dgieu s&eacute;pathit la leunmi&eacute;the et la ni&egrave;rcheu.</P>

<P>&Agrave; la leunmi&eacute;the, Dgieu donnit l&eacute; nom Jour et &agrave; la ni&egrave;rcheu, l&eacute; nom Niet, et n&eacute; v'ch&icirc;n eune s&eacute;th&eacute;e et n&eacute; v'ch&icirc;n eune matinn&eacute;e - l&eacute; preunmi&eacute; jour.</P>

<P>Dgieu dit: qu'i' y' ait eune votte entr&eacute; l's ieaux et qu'ou s&eacute;pathe l's ieaux d's ieaux.</P>

<P>Et Dgieu fit la votte, tchi s&eacute;pathe les ieaux tchi sont en d'ssous d'la votte et l's ieaux tchi sont en d'ssus d'la votte: et ch'fut ainch&icirc;n.</P>

<P>&Agrave; la votte Dgieu donnit l&eacute; nom Ciel, et n&eacute; v'ch&icirc;n eune s&eacute;th&eacute;e et n&eacute; v'ch&icirc;n eune matinn&eacute;e - l&eacute; deuxi&egrave;me jour.</P>

<P>Dgieu dit: qu'les ieaux s'assembl'yent dans eune pliaiche &agrave; seule f&icirc;n qu'la t&egrave;rre secque s'mouontre, et ch'fut ainch&icirc;n.</P>

<P>Et &agrave; la t&egrave;rre secque Dgieu donnit l&eacute; nom T&egrave;rre et &agrave; l'assembli&eacute;e dg'ieaux i' donnit l&eacute; nom M&eacute;, et Dgieu vit qu&eacute; ch'tait bou&ocirc;n.</P>

<P>Pis Dgieu dit: qu'la t&egrave;rre donne d'la v&egrave;rduthe, d'l'h&egrave;rbe portant d'la s'menche s'lon s'n esp&ecirc;ce, et d's arbres &agrave; frit tchi contchiennent lus s'menche. Dgieu vit qu&eacute; ch'tait bou&ocirc;n.</P>

<P>Ainch&icirc;n n&eacute; v'ch&icirc;n eune s&eacute;th&eacute;e et n&eacute; v'ch&icirc;n eune matinn&eacute;e - l&eacute; traisi&egrave;me jour.</P>

<P>Dgieu dit: qu'i' y' ait des leunmi&eacute;thes sus la votte du ciel, pouor s&eacute;pather l&eacute; jour et la niet - des s&icirc;ngnes pouor m&egrave;rtchi les saisons, les jours et l's ann&eacute;es.</P>

<P>Et qu'i' saient des veues sus la votte du ciel pouor &ecirc;cliaithi la t&egrave;rre, et ch'fut ainch&icirc;n.</P>

<P>Et Dgieu fit deux grandes leunmi&eacute;thes, la pus grande pouor l&eacute; gouv&egrave;rn&eacute;ment du jour et la pus p'tite et d's &ecirc;tailes &eacute;tout pouor l&eacute; gouv&egrave;rn&eacute;ment d'la niet.</P>

<P>Et Dgieu les donnit &agrave; la votte du ciel pouor &ecirc;cliaithi la t&egrave;rre,</P>

<P>Et pouor gouv&egrave;rner l&eacute; jour et la niet, et pouor s&eacute;pather la leunmi&eacute;the et la ni&egrave;rcheu. Dgieu vit qu&eacute; ch'tait bou&ocirc;n.</P>

<P>Ainch&icirc;n n&eacute; v'ch&icirc;n eune s&eacute;th&eacute;e et n&eacute; v'ch&icirc;n eune matinn&eacute;e - l&eacute; quatri&egrave;me jour.</P>

<P>Et Dgieu dit: qu'les ieaux saient remplyies d'annimaux et qu'les oua&icirc;sieaux volent par sus la t&egrave;rre et par souos la votte du ciel.</P>

<P>Dgieu griyit les grands monstres et ch&acirc;que annima tchi grappinne et tchi rempl'ye les ieaux, s'lon s'n esp&ecirc;ce, et ch&acirc;que oua&icirc;s&eacute; tchi vole, s'lon s'n esp&ecirc;ce, et Dgieu vit qu&eacute; ch'tait bou&ocirc;n.</P>

<P>Et Dgieu les b&ecirc;nit, d&icirc;sant: s&eacute;yiz f&egrave;rtiles et multipliez, et remplyissez l's ieaux des mers, et qu'les oua&icirc;sieaux s'multiplient sus la t&egrave;rre.</P>

<P>Et n&eacute; v'ch&icirc;n eune s&eacute;th&eacute;e et n&eacute; v'ch&icirc;n eune matinn&eacute;e - l&eacute; ch&icirc;ntchi&egrave;me jour.</P>

<P>Et Dgieu dit: qu'la t&egrave;rre sait rempl'yie d'annimaux s'lon lus esp&ecirc;ce, d'bestchias et d's annimaux tchi grappinnent et des b&ecirc;tes d'la t&egrave;rre s'lon lus esp&ecirc;ce, et ch'fut ainch&icirc;n.</P>

<P>Et Dgieu fit la b&ecirc;te d'la t&egrave;rre s'lon s'n esp&ecirc;ce, et l'bestchias s'lon lus esp&ecirc;ce, et ch&acirc;que annima tchi grappinne s'lon s'n esp&ecirc;ce, et Dgieu vit qu&eacute; ch'tait bou&ocirc;n.</P>

<P>Et Dgieu dit: fa&icirc;sons l'houmme &agrave; not' &icirc;nmage, s'lon not &egrave;rsembliance, et qu'i' gouv&egrave;rne les pa&icirc;ssons d'la m&eacute; et l's oua&icirc;sieaux des cieux et l'bestchias et la t&egrave;rre entchi&eacute;the, et ch&acirc;que annima tchi grappinne.</P>
<img src="verrinnesoadameve.jpg" width="134" height="350" alt="" title="" border="0" align="right" />
<P>Et Dgieu griyit l'houmme &agrave; S'n &icirc;nmage, &agrave; l'&icirc;nmage d&eacute; Dgieu I' l'griyit, m&acirc;le et feunmelle I' les griyit.</P>

<P>Et Dgieu les b&ecirc;nit, et Dgieu lus dit: s&eacute;yiz f&egrave;rtiles et multipliez et remplyissez la t&egrave;rre, et s&eacute;yiz-en les t'nants, et gouv&egrave;rnez les pa&icirc;ssons d'la m&eacute; et l's oua&icirc;sieaux des cieux et ch&acirc;que annima tchi grappinne sus la t&egrave;rre.</P>

<P>Et Dgieu dit: &ecirc;v'ch&icirc;n J'vos ai donn&eacute; l'h&egrave;rbe portant d'la s'menche sus la t&egrave;rre, et l's arbres &agrave; frit tchi contchiennent lus s'menche, et ch&eacute; s'sa du fricot pouor vous;</P>

<P>Et pouor ch&acirc;que b&ecirc;te d'la t&egrave;rre, et pouor ch&acirc;que oua&icirc;s&eacute; des cieux, et pouor ch&acirc;que annima tchi grappinne sus la t&egrave;rre, dans lestchels est l'esprit d'la vie, ch&acirc;que h&egrave;rbe v&egrave;rte s'sa du fricot. Et ch'fut ainch&icirc;n.</P>

<P>Et Dgieu vit tout chein tch'Il a fait, et &ecirc;v'ch&icirc;n ch'tait bou&ocirc;n. Et n&eacute; v'ch&icirc;n eune s&eacute;th&eacute;e et n&eacute; v'ch&icirc;n eune matinn&eacute;e - l&eacute; si&ecirc;xi&egrave;me jour.</P>

<P>Et les cieux et la t&egrave;rre et tout chein tchi y 'taient, fut finnis.</P>

<P>Et Dgieu finnit avant l'septi&egrave;me jour San travas tch'Il avait fait, et cessit San travas tch'Il avait fait avant l'septi&egrave;me jour.</P>

<P>Et Dgieu b&ecirc;nit l'septi&egrave;me jour, et l'sanctifiyit pa'ce qu&eacute; ch'fut l'jour quand I' cessit San travas qu&eacute; Dgieu griyit.</P>



<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="genese.html">G&eacute;n&ecirc;se</a><p>

<li><a href="genese3.html">Gen&ecirc;se: Chapitre 3 Vers&ecirc;ts 8 &agrave; 15</a><p>
<li><a href="genese7.html">G&eacute;n&ecirc;se, Chapitre 7</a><p>
<li><a href="genese27.html">G&eacute;n&ecirc;se, Chapitre 27, v&egrave;rsets 3-33</a><p>
<li><a href="genese29.html">Gen&ecirc;se: 29, v&egrave;rsets xviii-xxx</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/genese1.html by HTTrack Website Copier/3.x [XR&CO'2014], Tue, 15 Jul 2025 14:01:22 GMT -->
</HTML>
