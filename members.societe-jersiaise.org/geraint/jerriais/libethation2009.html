<HTML>

<!-- Mirrored from members.societe-jersiaise.org/geraint/jerriais/libethation2009.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>M&eacute;mouaithes du Jour d'la Lib&eacute;th&acirc;tion</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>M&eacute;mouaithes du Jour d'la Lib&eacute;th&acirc;tion</h2></font></center><p>
<br/>

Quouaiqu' j'e&ucirc;sse si&ecirc;x ans et d'mi au mais de mai mille neu chents quarante ch&icirc;nq, j&eacute; n'm'rappelle rein entouor le jour d&eacute; not' Lib&eacute;th&acirc;tion li-m&ecirc;me, mais tchi d&ecirc;ch&egrave;rge qu'il &eacute;thait deu &ecirc;tre pouor ma grand'm&eacute;the tch'avait la responsabilit&eacute; d'souongni m&eacute; et mes deux fr&eacute;thes duthant l'absence de nos pathents, et pouor les autres gens tchi 'taient s&eacute;path&eacute;s d&eacute; pr&egrave;s pathents et anm&icirc;ns.<br/>
<br/>
&Agrave; chu temps l&agrave;, j'd'meuthions amont l'Mont Couochon, et plusieurs jours pus tard, j'm'rappelle allant &agrave; pid, l'long d'la Ruelle Vaucliuse jusqu'&agrave; la carre d'&eacute;you qu'j'e&ucirc;mes eune veue d&eacute; toute la Baie d'St Aub&icirc;n, d&eacute;vant qu'les ma&icirc;sons dans la ruelle du Pid du C&ocirc;ti f&ucirc;ssent b&acirc;ties. J'viy&ecirc;mes les longues l&icirc;ngnes d&eacute; soudards Allemands, marchant &agrave; trav&egrave;rs la gr&egrave;ve, &agrave; b&acirc;sse math&eacute;e, env&egrave;rs les pliats-fonds tchi lus remport&eacute;thaient &egrave;s grands batchieaux ancr&eacute;s en la baie, et pis en prison en Angli&eacute;t&egrave;rre.<br/>
<br/>
Ma tante Betty 'tait fianchie &agrave; un janne docteu tchi travaillait &agrave; l'H&ocirc;pita duthant l'Otchup&acirc;tion. Plusieurs jours aupr&egrave;s l'jour d'la Lib&eacute;th&acirc;tion, il' all&icirc;tent &agrave; eune danse &agrave; la ma&icirc;son des nosses. Il&agrave;, i' rencontr&icirc;tent plusieurs offici&egrave;rs d'la Marinne tch'&eacute;taient &icirc;nvit&eacute;s par les nosses. Quand iun d'ieux d&ecirc;couvrit qu' la soeu d'ma Tante 'tait eune offici&eacute;the dans la Marinne des femmes, i' dit, &quot;Oh, j'la connais, et j'connais &eacute;tout &eacute;you qu'i' sont ses b&egrave;rrexes et l'neunm&eacute;tho d't&eacute;l&eacute;phone.&quot; Tout d'suite i' f&icirc;t un co d't&eacute;l&eacute;phone et ma Tante p&acirc;lit auve sa soeu, Nancy, pouor la preunmi&eacute; fais d'pis ch&icirc;nq ans.<br/>
<br/>
J&eacute; m'rappelle bein la preunmi&eacute;the anniv&egrave;rsaithe d'la Lib&eacute;th&acirc;tion. J'fus &ecirc;coli&eacute;the &agrave; eune p'tite &ecirc;cole, dirigie par Missis Le Bas dans la Rue Bellozanne. Les mousses d&eacute; toutes les &ecirc;coles dans l'&Icirc;le all&icirc;tent au People's Park pouor un S&egrave;rvice en pliein air. J'chant&icirc;nmes les cantiques, &quot;Terre d'Esp&eacute; et d&eacute; la Glouaithe&quot;, &quot;&Egrave;rm&egrave;rcions tous l'Bou&ocirc;n Dgieu&quot; et &quot;Y'&eacute;tha Tr&eacute;jous eune Angli&eacute;t&egrave;rre&quot;. I sembl'ye qu&eacute; ch't' occ&acirc;sion f&icirc;t eune grande &icirc;mpression sus m&eacute;, pa'ce qu' ch&acirc;que fais j'ouai autchun d'ches cantiques, j'peux vaie m&eacute;-m&ecirc;me, coumme eune janne fil'ye auve des blondes tresses, chantant &agrave; haute vouaix, auve touos l's autres mousses, et j&eacute; d'veins tout &agrave; fait &ecirc;mou&eacute;e.<br/>
<br/>
<i>Anne Herrod<br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li> <a href="otchupation.html">M&eacute;mouaithes d'l'Otchup&acirc;tion</a><p>
<li><a href="hitleur.html">La chanson Hitleur</a><p>
<li><a href="liberatioun.html">L&eacute; Jour d&eacute; la Lib&eacute;r&acirc;tioun</a><p>
<li><a href="libethation.html">La Bat&acirc;le pouor la Lib&eacute;th&acirc;tion</a><p>
<li><a href="libethation60.html">Souaixante Ans d'Lib&eacute;th&acirc;tion, Lib&egrave;rt&eacute; et Opporteunit&eacute;</a><p>
<li><a href="pmcelebration.html">La C&eacute;l&eacute;br&acirc;tion</a><p>
<li><a href="libethation2012.html">L&eacute; Jour d'la Lib&eacute;th&acirc;tion</a><p>
<li><a href="jannejf.html">Quand j'tais janne...</a><p>
<li><a href="jannebv.html">Quand j'tais janne</a><p>
<li><a href="lettre_otchupation.html">Lettre du temps d'l'Otchup&acirc;tion</a><p>
<li><a href="otchmv.html">M'n Otchup&acirc;tion</a><p>
<li><a href="otchup.html">L'Otchup&acirc;tion</a><p>
<li><a href="assembliee/films1971.html">Films pr&icirc;ns duthant et aupr&egrave;s l'Otchup&acirc;tion</a><p>

<li><a href="pliaquesotchupation.html">Les pliaques dans La Plianque Billot</a><p>
<li><a href="libradio.html">M&eacute;mouaithes d&eacute; la Lib&eacute;th&acirc;tion</a><p>
<li><a href="libethe.html">Sonnet lib&eacute;th&eacute;</a><p>
<li><a href="libethation2017.html">La Lib&eacute;th&acirc;tion</a><p>
<li><a href="lettrejerriaise11.html">La Lettre J&egrave;rriaise</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/libethation2009.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
