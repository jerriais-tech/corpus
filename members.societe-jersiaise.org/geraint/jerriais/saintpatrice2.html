<HTML>

<!-- Mirrored from members.societe-jersiaise.org/geraint/jerriais/saintpatrice2.html by HTTrack Website Copier/3.x [XR&CO'2014], Tue, 15 Jul 2025 13:50:33 GMT -->
<HEAD>
<TITLE>La F&ecirc;te d&eacute; St. Patrice</TITLE>
<META  name="keywords" content="JÃ¨rriais, language, langue normande, jersiais, langue jersiaise, minority languages, philology, philologie, dialectology, dialectologie, linguistique, Channel Islands, &icirc;les anglo-normandes, langues d'o&iuml;l, langues r&eacute;gionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La F&ecirc;te d&eacute; St. Patrice</h2></font></center><p>

Saint Patrice fut nomm&eacute; Patricius par ses pathents Romains et nou n'sait pas s'i' fut n&eacute; en &Ecirc;c&ocirc;sse, l&eacute; nord ou l&eacute; seur-vou&ecirc;t d'Angli&eacute;t&egrave;rre, ou m&ecirc;me au Pays d'Galles, duthant l&eacute; ch&icirc;nqui&egrave;me si&egrave;cl'ye.<p></p>

<p>Quand i' 'tait janne, i' fut enlev&eacute; pouor &ecirc;tre escliave par Niall des Neuf &Ocirc;tages qui l&eacute; pr&icirc;nt &agrave; Antrim o&ugrave;'est qu'i' fut acat&eacute; par un f&egrave;rmyi pouor garder ses br&eacute;bis.</p>

<p>Duthant si&ecirc;x ans i' d'meuthait sus la montangne nomm&eacute;e Slemish et comme les conditions 'taient difficiles et duthes, i' trouvait confort dans sa fouai du Bou&ocirc;n Dgieu.</p>

<p>Eune niet, eune vouaix li dit &agrave; &ecirc;capper en bat&eacute;, qui l'attendait &agrave; Wexford pouor aller en Angli&eacute;t&egrave;rre.</p>

<p>Au c'menchement, l&eacute; cap'taine r'fusit d'li donner eune trav&egrave;rs&eacute;e mais aupr&egrave;s ses pri&eacute;thes l'&ecirc;tchipe d&eacute;cidit d'accepter Patrice.</p>

<p>Duthant ses missions en Angli&eacute;t&egrave;rre, i' fut pr&icirc;ns par des brigands qui l&eacute; f&icirc;tent acouo un escliave. Mais Dgieu li dit " Ou n&eacute; s'sez qu&eacute; deux mais siez ieux" et souaixante jours pus tard, i' fut libre et pis i' p&acirc;ssit sept ans d'viages en &Ucirc;rope pouor d&eacute;cider san dest&icirc;n.</p>

<p>&Ecirc;ventuellement, i' choua&icirc;sit &agrave; d&eacute;v'n&icirc;n un s&egrave;rveux d&eacute; Dgieu et fit ses &ecirc;tudes au Monast&eacute;the d&eacute; Lerin en Gaule.</p>

<p>I' r'v&icirc;nt en Angli&eacute;t&egrave;rre comme pr&ecirc;tre mais quand il entendit eune vouaix Irlandaise dans un r&ecirc;ve li d'mandant d'rentrer siez ieux acouo, i' crut qu&eacute; l'&icirc;ntention d&eacute; sa vie f&ucirc;sse &agrave; conv&egrave;rti l's Irlandais &agrave; la Chr&ecirc;tchiennet&eacute;.</p>

<p>I' l'fit en quat' chent trente-deux AD auvec les mots d'J&eacute;s&ucirc; Christ, et l&eacute; tr&ecirc;fl'ye comme exempl'ye d&eacute; la Sainte Trinnet&eacute;. </p>

<p>Sa F&ecirc;te est c&eacute;l&eacute;br&eacute;e l&eacute; dgi&ecirc;x-sept d&eacute; Mar. Bouonne St. Patrice &agrave; nos anm&icirc;ns Irlandais et &egrave;s anm&icirc;ns d'Irlande! </p>

<p><i>Ralph Nichols. &Eacute;dit&eacute; par Laurie Hu&euml;lin.</i></p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="patricegj.html">&Agrave; la sant&eacute; d&eacute; Saint Patrice</a><p>
<li><a href="saintpatrice4.html">La Saint Patrice</a><p>
<li><a href="saintpatrice.html">La Crouaix d'St. Patrice</a><p>
<li><a href="saintpatrice3.html">La Saint Patrice</a><p>
<li><a href="jouaie.html">Jouaie et D&ecirc;tresse</a><p>
<li><a href="dannyboy.html">Daniel, man fis</a><p>
<li><a href="molly.html">Vos plia&icirc;t-i' du pa&icirc;sson?</a><p>
<li><a href="pmirlande.html">La Visite en Irlande</a><p>
<li><a href="elephant.html">L'Irlandais et l'&Ecirc;l&eacute;phant</a><p>
<li><a href="irlandais.html">L'Irlandais et l'avare</a><p>
<li><a href="bridgette.html">Bridgette et la Fontaine</a><p>
<li><a href="3mouaines.html">Trais mouaines</a><p>
<li><a href="dublin.html">Eune Tou&ocirc;nn&eacute;e &agrave; Dublin</a><p>
<li><a href="saintpithan.html">La Saint Pithan</a><p>
<li><a href="saintandre.html">La Saint Andr&eacute;</a><p>
<li><a href="saintandre2016.html">Bouanne Saint Andr&eacute;!</a><p>
<li><a href="saintandre2017.html">Eune bouanne Saint Andr&eacute; &egrave;s anm&icirc;ns &agrave; cotillons</a><p>
<li><a href="saintandre2018.html">Bouanne Saint Andr&eacute; &agrave; ch&acirc;tchun et ch&acirc;tcheune!</a><p>
<li><a href="saintmiche2015.html">Et y'eut eune dg&egrave;rre au ciel</a><p>
<li><a href="sougj.html">J'avons compt&eacute; des sou d'l'Irlande du Nord</a><p>


</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/saintpatrice2.html by HTTrack Website Copier/3.x [XR&CO'2014], Tue, 15 Jul 2025 13:50:33 GMT -->
</HTML>
