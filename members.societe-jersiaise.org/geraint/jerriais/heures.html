<HTML>

<!-- Mirrored from members.societe-jersiaise.org/geraint/jerriais/heures.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>Les Heures</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<P><CENTER><font color="#215e21"><h2>Les Heures</h2></font></CENTER></P>
<CENTER><TABLE><TR><TD>
<div align="center"><P>l.</P></div>
<P>HEUR'S qui - sortant du grand myst&egrave;r' - v'nez ichin bas no's vais,<BR>
Pourqui vo's glissous donc si vite &agrave; travers de nos daits?<BR>
Ech' qu'ou n'pouvez pas no's souffri? je l'crains - car 'ou filez<BR>
Et vo's v'l&agrave; ort's, plien' velle, &agrave; pein' qu'ov nous 'ou vo's trouvez.</P>
<div align="center"><P>2.</P></div>
<P>Si chtait a tout! mais che n'lest pas!... 'ou d'vez no's en vouler;<BR>
Car - pourqui, autrement, O heur's! vo's pliaire &agrave; no's happer<BR>
Jeuness' d'abord, p'is innocence, et p'is b&eacute;t&ocirc;t apr&eacute;s<BR>
Forche - biaut&eacute; - et, p'us aquor', - la raison m&ecirc;m' quiqu'fais?</P>
<div align="center"><P>3.</P></div>
<P>Et pas content's de gaffer tant, O cru'ell's heur's! pourqui,<BR>
Gourmand's et traitress' n'av'ous, donc, sus nous auchun' pitchi?<BR>
Mais, si souvent, chergis vos ail's (coumm' si chfut un d&eacute;v&eacute;),<BR>
De c'qui n'vo's sert, mais no's est tout? L'amour et l'amiti&eacute;. </P>
<div align="center"><P>4.</p></div>
Heur's, heur's! un miot de grace! aut' chos' - tout' aut' - enl'vez ov' vous - <BR>
Mais l'amiti&eacute;, not' grand tr&eacute;sor, et l'amour, laissis nous!<BR>
Sian-cas, - dit's m&eacute; - O iou all'ous? que <I>l&agrave;</I> mon queur vo's suive<BR>
Car, sans lius deux, dans chu fraid mond', pas moyen qu'il y vive.<P>
&nbsp;<p>

<P><a href="manuel.html">L.</a></P>

</TD></TR></TABLE></CENTER>
&nbsp;<p>

<i>V&egrave;rsion mod&egrave;rn&icirc;s&eacute;e:</i><br/>
<br/>
<center><font color="#215e21"><h2>Les Heuthes</h2></font></center><p>
<CENTER><TABLE><TR><TD>
Heuthes tchi - sortant du grand myst&eacute;the - v'nez ich&icirc;n bas nos vaie,<br/>
pouortchi vos gliss'-ous don si vite &agrave; travers d&eacute; nos d&eacute;s?<br/>
Est-che qu'ou n'pouvez pas nos souffri? j&eacute; l'crains - car ou filez<br/>
et vos v'l&agrave; hortes, plieine vaile, &agrave; peine qu'auve nous ou vos trouvez.<br/>
<br/>
Si ch'tait l&agrave; tout! mais ch&eacute; n'l'est pas!... ou d'vez nos en vouler;<br/>
car - pouortchi, autr&eacute;ment, O heuthes! vos pliaithe &agrave; nos happer<br/>
jann&egrave;che d'abord, pis &icirc;nnouothance, et pis b&eacute;t&ocirc;t aupr&egrave;s<br/>
forche - bieaut&eacute; - et, pus acouo, - la raison m&ecirc;me tchiquefais?<br/>
<br/>
Et pas contentes d&eacute; gaffer tant, O cruelles heuthes! pouortchi,<br/>
gourmandes et traitresses n'av'-ous, don, sus nous autchun pitchi?<br/>
Mais, si souvent, ch&egrave;rgiz vos ailes (coumme si ch'fut un d&eacute;v&eacute;),<br/>
d&eacute; ch'qu'i n'vos s&egrave;rt, mais nos est tout? L'amour et l'ami&ecirc;tchi&eacute;.<br/>
<br/>
Heuthes, heuthes! un mio de gr&acirc;ce! aut' chose - tout' aut' - enl'vez auve vous -<br/>
mais l'ami&ecirc;tchi&eacute;, not' grand tr&eacute;sor, et l'amour, la&icirc;ssiz-nous!<br/>
Si'en-cas, - dites-m&eacute; - O iou all'-ous? qu&eacute; l&agrave; man tchoeu vos suive<br/>
car, sans lius deux, dans chu fraid monde, pas mouoyen qu'il y vive.<br/>

</TD></TR></TABLE></CENTER>
<br/>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><A HREF="aniet.html">Aniet et Chet qui Siet</A><p>

<li><a href="seur.html">I'n'ya rein qui sait seur' dans chutt' vie</a><p>
<li><a href="muori.html">Leignes &agrave; m'n &ecirc;fant qui vein d'muori</a><p>
<li><a href="heuthe.html">L'Heuthe d&eacute; J&egrave;rri</a><p>
<li><a href="patrie_dangi.html">La Patrie en Dangi</a><p>
<li><a href="holouoges.html">Quand l's h&ocirc;louoges changent&#133;..</a></li><p>
<li><a href="enlouoge.html">L'Enlouoge qui s'd&ecirc;routi</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/heures.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
