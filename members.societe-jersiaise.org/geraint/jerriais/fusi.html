<html>

<!-- Mirrored from members.societe-jersiaise.org/geraint/jerriais/fusi.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<head>
<title>Not' Vi&egrave;r Fusi</title>
<META  name="keywords" content="JÃ¨rriais, Jersey language, langue jersiaise">
</head>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<font color="#215e21"><center><h2>Not' Vier Fusi.</h2></CENTER></font><br>
<CENTER><TABLE><TR><TD>
Not' vier fusi, not' vier fusi,<br>
Quouequ' i seit tout couvert de roui,<br>
Je vos dirai que j'y tcheins pus,<br>
Et que je mets pus d'valeu d'sus,<br>
Que si ch'tait iun tout neu, ringant,<br>
Ov' les pus grands perfection'ments.<br>
<p>
Fusi <I>Chass'pot</I>, fusi <I>Mini&eacute;</I>,<br>
Ou tout aut' fusi que che seit<br>
Tch'a 'ta&iuml; fabritchi, inventa&iuml;,<br>
Ou avec tchi nous ait tira&iuml;;<br>
D'not' vier fusi je fais 'ta&iuml; cas,<br>
Qu'&agrave; mes iers i's n'le valent pas.<br>
<p>
Nou l'f'rait bein servi &agrave; la chasse<br>
Pour tirai canard ou becasse,<br>
Si d'aut' fusi nou n'avait pon,<br>
Quouequ'i seit de la viell' fa&iuml;chon<br>
Ov' une pliaque &agrave; pierre-&agrave;-feu<br>
Coum au temps passa&iuml; nou-s-a veu.<br>
<p>
Mais tant les Chasseurs qu'les Soudards<br>
N'en badraient pon, je crei, deux liards:<br>
Nou veurt achteu de tchi nouv&eacute;;<br>
Et not' fusi n'est rein d'bein b&eacute;,<br>
Car le pouor' vi a fait san temps,<br>
Et sen habit n'est pus r'lisant.<br>
<p>
Et malgr&eacute; tout chonna j'y tcheins:<br>
Man grand-grand-p&egrave;re l'prit des mains<br>
De iun de ches soudards Fran&ccedil;ais<br>
Tchi voulur'nt battre les Jerriais<br>
Dans chu bein memorablle jour<br>
Quand i' vinr'nt ichin ov' Rull'court.<br>
<p>
V&egrave;re, tr&eacute;jous le six d' Janvii,<br>
Tu m'rappell'ras, o vier fusi;<br>
Tu m'rappell'ras a&iuml;tout Pierson<br>
Que jamais nou n'oubliera pon,<br>
Li tchi en combattant mouorrit<br>
Pour saufgardai not' p'tit Jerri.<br>
<p>
Nennin, jamais nou n'toubliera<br>
Tandis que l'monde durera:<br>
De ta bravoure et tes explouaits,<br>
De touos tes noblles et glorieux faits,<br>
Les vielles gens en touos les temps<br>
Esmervill'ront lus p'tits esfants.<br>
<p>
A grand' tcherrue et &agrave; sci&eacute;rie;<br>
Au coin de l'&acirc;tre, &agrave; la villie,<br>
Quand buche et chouque au feu petillent,<br>
Quand les critchets crient et sautillent;<br>
Veisins et amins r&eacute;unis<br>
Te f'ront le suja&iuml;t de lus d'vis.<br>
<p>
Not' vier fusi, not' vier fusi,<br>
Quouequ'i seit tout couvert de roui,<br>
Nou n'le mepris'ra vraiment pon,<br>
Quand i n'ferait du brav' Pierson,<br>
Et du cel&egrave;bre six d'Janvii<br>
Que tchique feis nos resouv'ni.<br>
<p>
&nbsp;<p>
<i><a href="legros.html">A. A. L. G.</a><br></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<ul>
<li><a href="batjer.html">La Bat&acirc;le d&eacute; J&egrave;rri</a><p>
<li><a href="janvi.html">L&eacute; Six d'Janvi 1781</a><p>
<li><a href="bataile.html">La Bataile de Jerri</a><p>
<li><a href="inpeirsonsdays.html">In Peirson's Days</a><p>
<li><a href="gdf200batjer.html">L&eacute; chent'naithe d&eacute; la Bat&acirc;le</a><p>
<li><a href="peirson2016.html">La Mort du M&acirc;jeur Peirson</a><p>
<li><A HREF="royal_square.html">Royal Square</A><p>
<li><a href="esarmes.html">Es Armes!</a><p>
<li><a href="tchuthiosites.html">L'exhibition de tchuthiosit&eacute;s</a><p>
<li><a href="gdfsoudards.html">Les soudards</a><p>
<li><a href="dgerre.html">La dg&egrave;rre</a><p>

<li><a href="lettre1883.html">Eune Lettre d&eacute; 1883</a><p>
<li><a href="pmmathiage.html">L'Grand Mathiage</a><p>
<li><a href="pmlapins2.html">La grande tchestchion d'vant l's Etats</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</body>

<!-- Mirrored from members.societe-jersiaise.org/geraint/jerriais/fusi.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</html>
