<HTML>

<!-- Mirrored from members.societe-jersiaise.org/geraint/jerriais/teaching.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
<HEAD>
<TITLE>Teaching L&eacute; J&eacute;rriais</TITLE>
<META  name="keywords" content="Jèrriais, Jersey language, langue normande, jersiais, langue jersiaise, minority language education, enseignement, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Teaching L&eacute; J&eacute;rriais</h2></font></center><p>
&nbsp;<p>

N&eacute; v'la quas&icirc;ment tra&icirc;s ans &agrave; ch't'heuthe qu&eacute; ch&acirc;que s&eacute;maine, sinon dans l'temps d'vacances bein seux, qu&eacute; j'm&eacute; trouve &agrave; tra&icirc;s s'&ecirc;coles, auve la t&acirc;che d'ens&icirc;ngni tchitchuns d'nos jannes gens dans nouotre vieil'ye langue J&egrave;rriaise.<br>
<br>
Chennech&icirc;n est fait &agrave; diff&eacute;thentes heuthes du jour - p't'&ecirc;tre d'vant l&eacute; c'menchement d'l'&ecirc;cole m&ecirc;me, au mat&icirc;n, ou sus l'heuthe du d&icirc;nner. Tchiquefais &eacute;tout, aupr&egrave;s l'&ecirc;cole finnie &agrave;-mi&eacute; l'arl&eacute;v&eacute;e, ou comme &egrave;s Landes, d'l'aut'but du jour &agrave; sept heuthes l&eacute; s&eacute;. Chennech&icirc;n, pa'ce qu&eacute; nos classes d&eacute; J&egrave;rriais, n'peuvent pon rempliaichi les l&eacute;&ccedil;ons d&eacute; touos les jours &agrave; aut'chunne d's'&ecirc;coles.<br>
<br>
Ch'est un pliaisi d&eacute; s'trouver auve chu janne monde ich&icirc;n. V'la tchi garde un vyi comme m&eacute; pus janne, et au m&ecirc;me temps, j'peux r&ecirc;jouithe du privil&egrave;ge d&eacute; p&acirc;sser tchiques mots et patholes d&eacute; J&egrave;rriais, &egrave;s s'&ecirc;fants quand l'&icirc;nt&eacute;th&ecirc;t et l&eacute; d'sit d'apprendre chutte vieil'ye langue-l&agrave;, d'J&egrave;rri.<br>
<br>
Janmais j'oubli&ecirc;thais ch't'arl&eacute;v&eacute;e-l&agrave;, &agrave; la f&icirc;n d'la tra&icirc;si&egrave;me ou quatri&egrave;me l&eacute;&ccedil;on du preunmyi t&egrave;rme. Ch'tait eune l&eacute;&ccedil;on &agrave; St Br&eacute;lade, &agrave; l'&ecirc;cole d&eacute; la Mouaie quand ch&icirc;nq ou siex jannes fil'yes et un seul gar&ccedil;on, tchi couothage d&eacute; sa part, sortient d'l'&ecirc;cole &agrave; la f&icirc;n d'la l&eacute;&ccedil;on et en route trav&egrave;rs l&eacute; bel d'&ecirc;cole pouor lus siezieux, i'lus mettent &agrave; crier, &#147;&Agrave; b&eacute;t&ocirc;t!&#148;, &#147;&Agrave; bi!&#148;, &#147;&agrave; la s'maine tchi vient!&#148; Lus preunmi&egrave;rs mots en J&egrave;rriais - des mots n'p't'&ecirc;tre pon d'fait servient dans chu bel d'&ecirc;cole l&agrave;, pouor quarante ans ou pus!<br>
<br>
M'n'anm&icirc;n Fran&ccedil;ouais l'Maistre et m&eacute;, j'avons visiter duthant ch&egrave;s d&egrave;rni&egrave;thes tra&icirc;s ann&eacute;es, l'&ecirc;cole des Landes, ich&icirc;n &agrave; St Ou&euml;n, l'&ecirc;cole &agrave; St Louothains, la Trininet&eacute;, &eacute;pis pus pr&egrave;s d'la Ville, la sienne &agrave; la Preunmi&eacute; Tou. M&ecirc;me eune s&eacute;th&eacute;e j'nos touv&icirc;mes &agrave; boulandgi du pain dans la boulangu'thie, siez Ursula Taylor &agrave; La Ma&icirc;son d&eacute; Trodez. Ch'tait l'id&eacute;e &agrave; Ursula, ou nos s'aigue &egrave;s Landes et p'tits et grands e&ucirc;tent eune raide bouonne s&eacute;th&eacute;e et du bouon pain pardessus l'marchi!<br>
<br>
Tch'est qu'est tan nom? Tchil &acirc;ge as-tu? Comme est qu'tu'es? Mots et phrases faitent s&egrave;rvi &agrave; c'menchi, &eacute;pis pus tard, o&ugrave;'est qu'tu d'meuthe? Ste Mathie, St Pi&egrave;rre, St Mart&icirc;n, n'pon trop d&ucirc; &agrave; dithe, n'i &agrave; r&ecirc;pondre. St Ou&euml;n, St Louothains, St H&eacute;lyi, un mio pus difficile, mais Grouville n'donne pon janmais d'embarras!<br>
<br>
Y'en &agrave; d'ieux quand pr&icirc;nt L'Eisteddfod dans lus pas, pour d'autres i'la fallut bein du couothage et hardi d&ecirc;t&egrave;rminn&acirc;tion pouor y'arriver. L&eacute; sien ou la sienne tchi'n'c&egrave;de pon est &icirc;mportant &eacute;tout, aussi &icirc;mportant comme les siens auve les pus hautes m&egrave;rques, car ch'est un &eacute;ffort pouor touos d'ieux, g&acirc;gnant ou pas, &agrave; la f&icirc;n d'la s&eacute;th&eacute;e.<br>
<br>
L&eacute; temps Nou&eacute; est l'moment qu'touos d'ieux aiment chanter les cantiques et chansons d'Nou&eacute;. Ch'la s'fait &agrave; l'&ecirc;cole, &agrave; l'&eacute;glyise, m&ecirc;me tchiquefais &agrave; l'a&eacute;roport et en ville souos l'bouais d'Nou&eacute;. Qu&eacute; s'sait quatre ou ch&icirc;nq d&eacute; l'ieux ensembl'ye ou eune v&icirc;ngtaine ou pus, quand i'lus trouvent en pliein chant auve eune chanson comme &#147;Sonne les clioches&#148; eh bein y'a du r&eacute;villon alentou d'la pliaiche! Et acouo, quand i'chantent &#147;l&eacute; Fis d'Mathie&#148; tout tranchil'yement, les l&egrave;rmes peuvent a&icirc;siment vos v'n&icirc;n &egrave;s s'i&egrave;rs.<br>
<br>
Eune fais eune p'tite d&eacute; neuf ou dgi&ecirc;x ans &agrave; la Trinn't&eacute;, m&eacute; d'mandi tchi qu'i'tait l&eacute; mot J&egrave;rriais pouor 'Badger', un mot Angliais. J'li d'mandi pouortchi qu'ou vouler d&eacute; touos les mots p&ocirc;ssibl'yes, d'aver ch'ti-chin d'traduither, quand ch't'annima la n's&eacute; trouver pon m&ecirc;me en J&egrave;rri? &#147;Car man p'tit p&ocirc;n&icirc;n &agrave; l'nom 'Badger' et j'veurs li donner san nom J&egrave;rriais', ou 'm'r&ecirc;ponniz. Ch'est p't'&ecirc;tre ches jannes gens ich&icirc;n les gardgiens d'nouotre vieil'ye langue, tchi-sait? Nouotre temps nous est presqu&eacute; p&acirc;sser!<p>
&nbsp;<p>

<i>Ted Syvret</i><br>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="education.html">L'&Ecirc;duc&acirc;tion en J&egrave;rriais</a><p>
<li><a href="education2.html">J&egrave;rriais dans les &ecirc;coles - apr&egrave;s un trimestre</a><p>
<li><a href="classes.html">Tchiques phrases qu'nou fait s&egrave;rvi dans les cl&acirc;sses</a><p>
<li><A HREF="edannonce.html">Annonce pouor un Ma&icirc;tre ou eune Ma&icirc;tresse</A><p>
<li><a href="jumelage1.html">Charte d&eacute; Jumelage</a><p>
<li><a href="eduvoc.html">L'&ecirc;duc&acirc;tion</a><p>
<li><a href="gdfedu1964.html">Quand j'allais &agrave; l'&ecirc;cole!</a><p>
<li><a href="gdfedu1977b.html">L'&ecirc;duc&acirc;tion</a><p>
<li><a href="gdfedu1977.html">En r'v&eacute;nant d'l'&ecirc;cole</a><p>
<li><a href="gdfedu1946.html">Les d'vis du Buan'homme George</a><p>
<li><a href="gdfecole.html">&Agrave; l'&ecirc;cole</a><p>

<li><a href="caullege.html">La Vendue au Caull&egrave;ge de La Trintai</a><p>
<li><a href="jourg.html">L&eacute; grand jour</a><p>
<li><A HREF="escollyi.html">Les pouchettes d'un escollyi</A><p>
<li><A HREF="tchittai.html">Quand j'tchit'tai l'ecole</A><p>
<li><a href="savait.html">Tchest qu'en savait l'pus des deux?</a><p>
<li><a href="mannzafou.html">L'Inspecteu' et les Mannz-&agrave;-fou!</a><p>
<li><a href="camarade.html">Tchesque est dev'nu d'mes camarades d'&ecirc;cole</a><p>
<li><a href="1ethetourr.html">L'Ecole de la Premi&egrave;the Tourr!</a><p>
<li><a href="ecole_smith.html">Nou n'est janne qu'eune fais</a><p>
<li><a href="progresfmh.html">L&eacute; Progr&egrave;s</a><p>
<li><a href="gallie.html">La Gal'lie des Mousses</a><p>
<li><a href="1jour.html">L&eacute; preunmi&eacute; jour d'l'&ecirc;cole</a><p>
<li><a href="assembliee/collegevictoria.html">Visite au Coll&egrave;ge Victoria</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/teaching.html by HTTrack Website Copier/3.x [XR&CO'2014], Tue, 15 Jul 2025 14:00:18 GMT -->
</HTML>
