<HTML>

<!-- Mirrored from members.societe-jersiaise.org/geraint/jerriais/jeanxi.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
<HEAD>
<TITLE>L'Evangile d&eacute; Saint Jean, Chapitre 11, v&egrave;rsets 17-37</TITLE>
<META  name="keywords" content="JÃ¨rriais, language, langue, gospel, Bible, religion, raising of Lazarus, New Testament, Nouveau Testament">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Evangile d&eacute; Saint Jean, Chapitre 11, v&egrave;rsets 17-37</h2></font></center>
<a href="verrinneshlazare.jpg"><img src="verrinneshlazare.jpg" width="281" height="300" alt="J'sis la r&eacute;surrection et la vie; l&eacute; chein tchi crait en m&eacute; viv'tha m&ecirc;me qu'il meuthe; et l&eacute; chein tchi vit et crait en m&eacute; n&eacute; mou&ocirc;rra janmais." title="" border="0" align="right" /></a>

<P>Quand J&eacute;s&ucirc; arrivit i' d&ecirc;couvrit qu'i' y'avait d&eacute;j&agrave; quat' jours qu&eacute; Lazare 'tait dans la tombe. B&eacute;thanie 'tait &agrave; tchiques deux milles d&eacute; J&eacute;rusalem et plusieurs Juis 'taient v'nus vaie Marthe et Mathie pour les consoler sus la mort d&eacute; lus fr&eacute;the. Quand Marthe ou&iuml;t dithe qu&eacute; J&eacute;s&ucirc;-Christ 'tait en route ou sortit l&eacute; rencontrer, mais Mathie restit &agrave; la ma&icirc;son.</P>
<P>"Seigneu," dit Marthe &agrave; J&eacute;s&ucirc; "si tu'&eacute;thais 't&eacute; ich&icirc;n, mon fr&eacute;the n' s'sait pas mort. Mais j'sais bein qu&eacute; m&ecirc;me &agrave; ch't heu qu&eacute; Dgieu t&eacute; donn'tha tout chein qu&eacute; tu l&icirc; d'mandes."</P>
<P>J&eacute;s&ucirc; l&icirc; dit "Ton fr&eacute;the r&eacute;suscit'tha."</P>
<P>Marthe r&ecirc;pondit "Je sais qu'il r&eacute;suscit'tha &agrave; la r&eacute;surrection au dernyi jour."</P>
<P>J&eacute;s&ucirc; l&icirc; dit "J'sis la r&eacute;surrection et la vie; l&eacute; chein tchi crait en m&eacute; viv'tha m&ecirc;me qu'il meuthe; et l&eacute; chein tchi vit et crait en m&eacute; n&eacute; mou&ocirc;rra janmais. Crais-tu chenna?"</P>
<P>"Oui, Seigneu," ou l&icirc; r&ecirc;pondit "J'crai qu&eacute; tu'es l&eacute; Christ, l&eacute; Fis d&eacute; Dgieu, tchi d&eacute;vait v'n&icirc;n au monde."</P>
<P>Et quand oulle avait dit chennech&icirc;n ou rentrit et criit sa soeu Mathie en s&eacute;gret. "L&eacute; Ma&icirc;tre est ich&icirc;n et i' d'mande pour t&eacute;." Quand Mathie ou&iuml;t chennech&icirc;n ou s&eacute; l'vit vite et s'en fut l&eacute; rencontrer. J&eacute;s&ucirc; n'avait pas acouo entr&eacute; dans l'village; i' 'tait acouo o&ugrave;'est qu&eacute; Marthe l'avait rencontr&eacute;. Quand les Juis tch'avaient 't&eacute; avec Mathie dans la ma&icirc;son v&icirc;tent combein vite qu'ou s&eacute; l'vit et sortit, i' la suiv&icirc;tent, supposant qu'ou s'en allait &agrave; la tombe pour y plieuther. Quand Mathie arrivit &agrave; la pliaiche o&ugrave;'est qu&eacute; J&eacute;s&ucirc; 'tait et qu'ou l&eacute; vit, ou tchit &agrave; ses pids et dit "Si tu'&eacute;thais 't&eacute; ich&icirc;n, mon fr&eacute;the n' s'sait pas mort."</P>
<P>Quand J&eacute;s&ucirc; la vit &agrave; plieuther, et les Juis tchi 'taient v'nus auve yi &agrave; plieuther &eacute;tout, i' fut hardi touchi et troubli&eacute;. "O&ugrave;'est qu'ou l'avez m&icirc;ns?" i' lus d' mandit.</P>
<P>"Veins vaie, Seigneu," i' r&ecirc;pond&icirc;tent.</P>
<P>J&eacute;s&ucirc; plieuthit.</P>
<P>Les Juis d&icirc;tent "Ergardez combein qu'il aimait Lazare!" Mais plusieurs d&icirc;tent "Li tch'a ouvert les i&egrave;rs d&eacute; l'aveugl'ye, n'&eacute;thait-i' pon peu emp&ecirc;chi ch't homme d&eacute; mouothi?"</P>
<P>&nbsp;</P>
<i><P>Ich&icirc;n la pathole d&eacute; Dgieu.</P></i>
<P>&nbsp;</P>


<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li><a href="jean6_biblye.html">La Bouonne Nouvelle s'lon Jean: 6</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>
<li><a href="jeanx.html">La Bouonne Nouvelle s'lon Jean, Chapitre 10</a><p>
<li><a href="jean11.html">La Bouonne Nouvelle s'lon Jean, Chapitre 11</a><p>

<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeanxi.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
</HTML>
