<HTML>
<HEAD>
<TITLE>La Saint Louorachaise</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La Saint Louorachaise</h2></font></center><p><br>
<CENTER><TABLE><TR><TD>
Oh! Saint Louorains, nouoble vielle pasraisse!<br>
Je te salue, ov' jouaie, ovec transport.<br>
Gerry dira, z'et sans fin et sans cesse,<br>
Que tuas battu les gasteurs de nouot Port!<br>
Oh! les maischants, faust lues coper la cr&egrave;te,<br>
Faust l'z empeschi de <I>grabber</I> nouos herpins.<br>
Nouet Mont Mado, lues d'pichcha chu concreste<br>
Et nouot Gerry empautta ses pepins!<br>
<br>
Debut, Gerry! happons l'boeu par les cosnes:<br>
Prend tan hachot, l&egrave;v 't&eacute; com' un Samson!<br>
Tap' raid' dessus et rompons lu les BONES,<br>
Piquons les du, baillons lu un' le&ccedil;on,<br>
Met bas &#147;Le Coule Sou,&#148; et met bas lues dragthie,<br>
Tith tes canons sur lueus Tour de Babel!<br>
&#147;<I>Present, fire!</I>&#148; - n'ait pon d'poeux d'lus futhie,<br>
Fait com' Benest, nouotre Charles-le-Bel!<br>
<br>
Honneur &agrave; vous, bouan R&eacute;v&eacute;rend Balleine!<br>
Honneur &agrave; t&eacute;, Connestable Le Gros!<br>
Si nouos enmins sont prins d'la courte haleine<br>
Chest gr&acirc;ce &agrave; vous, &agrave; vouot baguette de ros!<br>
Oh! les maischants, faust lues coper la cr&egrave;te,<br>
Faust l'z empeschir de <I>grabber</I> nos herpins,<br>
Nouot Mont Mado lueus d'pichscha chu concreste,<br>
Et nouot Gerry gardera ses pepins!<br>
<br>
&nbsp;<p>
<i><a href="sullivan.html">J.S.</a></i><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><A HREF="st_louothains.html">St Louothains</A><p>
<li><a href="stlouorenchais.html">Je sis un St. Louorenchais</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>

</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
