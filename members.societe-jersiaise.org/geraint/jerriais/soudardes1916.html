<HTML>
<HEAD>
<TITLE>Our Patois Letter</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Our Patois Letter</h2></font></center><p>

Not' Lon&ocirc;re a l's esprits diversement exalt&eacute;es, ches jours. Oul a ou&iuml; pasl&eacute; de ch'qui s'passi Sam'di &egrave;s <a href="etats.html">Estats</a>, et ou s'est m&icirc;nse dans la t&ecirc;te que les femmes de Jerri s'en vont &ecirc;tre appl&eacute;es a soudard&eacute; de tchiq' monniethe. Oul en est dans la jou&eacute;e, la m&icirc;nzethe!<br/>
<br/>
J'ai pass&eacute; eunne bouonne heuthe a t&acirc;chi d'la d&egrave;stromp&eacute;, mais ch'qu'oul est t&egrave;stouogne! Ou marche &quot;Up-an-down&quot; a longues engamb&eacute;es dans la tchuizinne, en tappant du tallon sus l'aithe. Ou &quot;shoulder-arms&quot; avec la bringe, et ou s'amathi l'pokeur atou&ocirc;re la chintuthe pour faithe la minne que ch'tait un sabre. Quazi tou&ocirc;s l's ornements du foyi s'en v&icirc;ntent <a href="gdfpataflias.html">pataflias</a> sus l'aithe tandi qu'oul 'tait a faithe &quot;Charge!&quot; ov sa bringe; et oul &egrave;strue&ucirc;lli sa methe la t&ecirc;te souos l'dr&eacute;cheux ov un pain qu'ou lis rui a la t&ecirc;te - ou disait que ch'tait pour pratichi coumment envi&eacute; eunne bombe.<br/>
<br/>
&quot;Mais i' n'a pas 't&eacute; tchestchon d'femmes!&quot; que j'lis fit comprendre. (Entre-nous, j'ne s'ais pas a je-n'sai s'il en fallait; ch'est m&eacute; qui lus offrithais La&iuml;z&eacute; d'bouan tcheu.) &quot;Ch'est des hoummes qu'i' lus faut! Ch'est d'la Milice pour all&eacute; a&icirc;dji au Rou&eacute; a pourchass&eacute; les pe&ucirc;les de Prussiens s'i' d&egrave;sbertchaient en Angli&eacute;terre! I' pathait - d'apr&egrave;s ch'qu'il en fut dit &egrave;s Estats - qu'i' n'y'a qu'des Jerriais pour chutte djob la, viyant que j'soummes monieth'ment Normands.&quot;<br/>
<br/>
&quot;Mais, p&eacute;p&eacute;e,&quot; s'fit Lon&ocirc;re, &quot;si je n'peut pon, viyant que j'sis fille, all&eacute; &egrave;smaglyi des soudards, j'pou&ocirc;rrai t'i' y'all&eacute; coumme neusse? J'pouorrai t'i' all&eacute; au Frunt, pour les neuss&eacute;, quand i' s'ont rapport&eacute;s sus des chiviethe-&agrave;-bras, en margallo, cou&eacute;rts de booe et d'put&eacute;? J'sait bin faithe du poussot, m&eacute;, et cachi des r'fr&eacute;ddeuses! Et j'pou&ocirc;rais lus dounn&eacute; lus med'cinne - justement, j'emportethais ma tchullyi d'bat&ecirc;me, la sienne avec tchi j'mange man gu&eacute;. Et pis,&quot; qu'ou dit, en s'd&egrave;stouannant du bord de sa m&eacute;the, &quot;j'pouorrais lus li&eacute;the des trait&eacute;es, lus chant&eacute; des cantiques, et lus d'mand&eacute; s'i' vont r&eacute;djulli&eacute;thment au tchulte. Tch&egrave;s qu'tu'en dit, m&eacute;m&eacute;e?&quot;<br/>
<br/>
&quot;Du gniollin! tout cheunna,&quot; que j'm&eacute; fit. &quot;S'ils ont besoin d'femmes, j'sis pr&egrave;t a lus &egrave;speigni La&iuml;z&eacute;, avec pliaisi; et si par chance ou n'en r'venait pon, eh bin! nou mettrait un mio d'cr&ecirc;pe a san chap&eacute;. Mais ch'est des hoummes qu'i' lus faut; des hoummes pour se battre, gas d&eacute;ou&egrave;lle! des hoummes coumme cheun'ch&icirc;n!&quot; que j'dit en dounnant eunne forte ouappe sus le d'vant d'man veste. &quot;Ch'est ditet qui s'en va a&icirc;dji au Rou&eacute; a achou&ecirc;mi les pendloques qui voudraient se d'ment&eacute; d'attatchit l'Angli&eacute;t&egrave;rre! Ou-&egrave;s qu'est men sabre? Gasd&eacute;mmet! Apportez m&eacute; l'sien qu'a du sang d'Prussien sus l'bu - et apportez eunne affileuse en m&ecirc;me temps!&quot;<br/>
<br/>
Et ch'est don d'm&ecirc;me! J'nos n'allons, nous Jerriais - et, j'ai oui dite, un fliotchet d'monniethe de pintchinneurs Angliais qui sont muchis tchiq' bord d'eunne carre et d'lautre - j'nos n'allons form&eacute; un contingent. J'ai mins man nom bas pour offici - viyant que j'y'ai 't&eacute; d&ecirc;j&agrave;. Et &quot;look out for squalls!&quot; Y'&eacute;tha du feu d'satchi! Quand j'criethai: &quot;Y'&ecirc;tes-ous, gar&ccedil;ons? En avant - 'arrrche!&quot; Y'etha d'la bouochel'lie!<br/>
<br/>
<i><a href="brambilo.html">Piteur Pain</a><br/>
Jersey Weekly Post 10/6/1916 </i><br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="dgerre.html">La dg&egrave;rre</a><p>
<li><a href="peterhome.html">Peter is coming home</a><p>
<li><a href="ladies1914.html">Both Ladies Offer their Services</a><p>
<li><a href="trenches.html">Jersey-French from the Trenches</a><p>
<li><a href="berlin.html">En route pour Berlin</a><p>
<li><a href="londres.html">Londres et Jerry et l's' Allemands</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="voleux.html">Le voleux couronn&eacute;!</a><p>
<li><a href="prussien.html">Le Proc&egrave;s du Prussien</a><p>
<li><A HREF="bcoup.html">Un Bouan Coup</A><p>
<li><a href="abdomen.html">Respec' &egrave;s Sup&eacute;rieurs</a><p>
<li><a href="9pm.html">9 p.m.</a><p>
<li><a href="pains_bill.html">The Pains discuss the Bill</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="milice_caouain.html">La Milice</a><p>
<li><a href="painforecast.html">A Forecast as to the future</a><p>
<li><a href="greenfieldsoffrance.html">Les v&egrave;rts clios d'France</a><p>

<li><a href="gdfsoudards.html">Les soudards</a><p>
<li><a href="soger.html">Man soudard, man hard&eacute;</a><p>
<li><a href="soudards2.html">Soudards</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
