<HTML>

<!-- Mirrored from members.societe-jersiaise.org/geraint/jerriais/habillyi.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<HEAD>
<TITLE>Pr&ecirc;nees tr&eacute;jous bien avis comme est qu' ou vos habillyis</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><h2><font color="#215e21"><P>Pr&ecirc;nees tr&eacute;jous bien avis comme est qu' ou vos habillyis.</P></font></h2></CENTER><p>
<CENTER><TABLE><TR><TD>

<P>Quand je-n'sis pas en travaillant,<BR>
J'ai trejous un dr&ocirc;le de penchant;<BR>
Ches't d'&ecirc;crithe de la po&eacute;sie.<BR>
A une couoz&egrave;ne, o&ugrave; eunne amie.</P>
<P>Je-n'vos dithai pas san nom,<BR>
Car j'sait bein qu'ou n'laimthait pon,<BR>
San nom fin&icirc;ts par e. t. et,<BR>
Et chnes't ni Monet ni Bonnet.</P>
<P>Comme les p'tits &ecirc;fants disha&icirc;ent,<BR>
Tout d'm&ecirc;me le dernyi est bien pr&ecirc;t;<BR>
Comme quand y joue &agrave; Caffot,<BR>
Y crient, tu br&ucirc;le, tu br&ucirc;le Margot.</P>
<P>Mais achteu y n'ia pas d'&ecirc;fants,<BR>
Ils en savent bien pus q'lus pathens;<BR>
Y n'veulent pas m&ecirc;me &ecirc;tre enseignis,</P>
<P>Y crai&ecirc;t qui le faithe yieux m&ecirc;me,<BR>
C'hest vrai, vos en cont&eacute; eunne sc&egrave;ne;<BR>
Et chest d'un tout p'tit gar&ccedil;on,<BR>
Je n'peux pas vos dithe san nom.</P>
<P>Mais y tet comme tout l'restant,<BR>
Y s'criyiet divers&eacute;ment grand;<BR>
Y s'&ecirc;m&ecirc;ncipit la pr&eacute;miethe fais,<BR>
D'&ecirc;prouv&eacute; a mettre ses braies.</P>
<P>Et bein, y les mins &agrave; sa mode,<BR>
Et les trouvit bein eincmode;<BR>
Sa m&ecirc;the vet qu'il &agrave; mantchyi,<BR>
Et o&ugrave; va ergard&eacute; pour li.</P>
<P>O&ugrave; r'garde pardessus la haie<BR>
Ou'l aperchut ses p&eacute;tites braies<BR>
Mais o&ugrave; n'savait pas si s'nall&ecirc;t<BR>
O&ugrave; bein si chest qui r'v&eacute;net</P>
<P>Y n'les avait pas minze bein<BR>
Ah! chu puour p&eacute;tit chr&ecirc;tien<BR>
Et y n'pouva&icirc;t pas s'asi&egrave;the<BR>
Pas m&ecirc;me quand y fallait i&ecirc;the</P>
<P>Y n'les mins pas du buoun bord<BR>
Chest l&agrave; qu'il av&ecirc;t yieu tort<BR>
Si sa m&ecirc;the av&ecirc;t t&eacute; l&agrave;<BR>
Ou l'aithet ermi&eacute;dgi chonna</P>
<P>J'en connaissais un pus grand<BR>
Il avet au d'sus d'trente ans<BR>
Y d'me&ucirc;thet tout pr&egrave;s d'Hitchet<BR>
Et un jour y tet tout &ecirc;nervet</P>
<P>Et bein y fit comme le p'tit gar&ccedil;on<BR>
Y n'pouvet pas trouv&eacute; un bouton<BR>
Y criyitdu haout des d'gr&eacute;es<BR>
V&eacute;ten bein v&icirc;te ma puoure m&ecirc;m&eacute;e</P>
<P>La bouanne femme toute &ecirc;fritt&eacute;e<BR>
Couort bein v&icirc;te &agrave; mont les d'gr&eacute;es<BR>
Tout d'suite o&ugrave; yiaide &agrave; les r'tuonn&eacute;<BR>
Et vite o&ugrave; breingit s'en chapp&eacute;</P>
<P>Mais y n'faut pas s'en &ecirc;tonn&eacute;<BR>
J'tet l'jour qui s'en all&eacute; s'mathi&eacute;<BR>
Y r'graitet d'tquittai sa m&ecirc;m&eacute;e<BR>
Car y n'avet pas d'p&ecirc;p&eacute;e</P>
<P>Y n'tet pas si d&ecirc;hallet<BR>
Comme les &ecirc;fants sont enniet<BR>
Tchique fait quand y m'a p&acirc;slet<BR>
Y d&eacute;v'net tout &ecirc;nervet</P>
<P>J'iai bein penset &agrave; chu puour corps<BR>
Y t&ecirc;t tr&eacute;jous &agrave; s'tuon&eacute; d'bord<BR>
Y n'savet pas par iou allai<BR>
Et y n'pouvait pas les hallai</P>
<P>Toutes les fais qui s'ergardet<BR>
Y criyiet qu' chest qui r'touennet<BR>
Y v&icirc;nt qu&acirc;si d&ecirc;rangi<BR>
Car y t&ecirc;t temps d'avanchi</P>
<P>Y n'sait set pas &ecirc;cappet<BR>
Comme le p'tit qu'jvos ai p&acirc;let<BR>
Le p'tit d'viers dueux ans.<BR>
Et l'aoutre presque quarante ans.</P>
<P>Il &ecirc;fritit sa puoure m&ecirc;m&eacute;e<BR>
Et ou'l en'tet toute &ecirc;tonn&eacute;e<BR>
Car o&ugrave; yiavet bein m&ocirc;tret<BR>
Au qu'manchement qu'il en m&ecirc;ttet</P>
<P>Yia pas d'soin mes puoures &ecirc;fant<BR>
Nou n' est jamais trop savants<BR>
Pr&ecirc;n&eacute;es trejous bein avis<BR>
Comme est qu'ou vos habillyi</P>
<P>Mais y n'faut pas s'en motchyi<BR>
Voaut mus en av&eacute; pitchyi<BR>
Et &ecirc;tre bein erconnaissant<BR>
Qui nos en arrive pas autant.</P>
&nbsp;<p>

<i><P><a href="georgie.html">GEORGIE.</a></P></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdfhabillement.html">L'Habillement Des Femmes</a><p>
<li><a href="habvoc.html">L'habilement en J&egrave;rriais</a><p>
<li><a href="costume.html">L&eacute; costeunme traditionnel d&eacute; J&egrave;rri</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/habillyi.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</HTML>
