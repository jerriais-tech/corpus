<HTML>

<!-- Mirrored from members.societe-jersiaise.org/geraint/jerriais/lettre1848.html by HTTrack Website Copier/3.x [XR&CO'2014], Tue, 15 Jul 2025 13:35:11 GMT -->
<HEAD>
<TITLE>A Monsieu l'Editeu du Concionnel</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A Monsieu l'Editeu du Concionnel</h2></font></center><p>
<br>
Monsieu,<br>
<br>
I l'iavait Dimanche passai quinze jours, comme j'&eacute;tais opr&egrave;s l'Eglise de <a href="la_trinnete.html">la Trinnetai</a>, quiquiun me dit que le couosin F.D.C. avait fouotai une mani&egrave;re d'annonce dans la Bo&euml;te des Publications pour avertir ses ammins que le Vendredi opr&egrave;s i s'en allait bailli de sa varvette si&egrave;s li, et divulgui un mani&egrave;re de sermon sus je ne sais qui; i m'est avis tout de m&ecirc;me que quiqu'un dit que ch'tait la Lune et les Et&egrave;les, ou sus les m&ocirc;ques &agrave; mi ... Mais enfin, comme j'connais l'&ecirc;fant, et qu'il i'a oquo un mio parent&eacute; entre nous, je dis &agrave; not couosin Thom, que si voulait allait ou&iuml;r le breviaire de notre Pr&eacute;dicateu, j'irais ov li. I me promint qu'il irait, car i s'attendait entendre quique chose de fin. I dient sem fit-i qu'il a apprins la phisolophie, le moral, et le physique, et pis il a &eacute;tudiai &eacute;tout un grand livre que ches grosses t&ecirc;tes appellent, il m'est avis, quique chose comme ENC&Eacute;LICOP&Eacute;PIE, l&agrave; ou&eacute; nou peut apprendre tout, jusqu'&agrave; cr&egrave;re que nou z'est pus savant que tout le monde....&quot; Opr&egrave;s qui m'eut d&eacute;vis&eacute; ainchin, je lis dis: An, si ch'est de m&ecirc;me, j'irai, perd&uuml;, ov vous, car i nia rain que j'aime mus que d'ouir un homme qui a le filet bain copai...... Vla qu'est bain; quand le Vendredi au s&eacute; fut venu, je nos trouvinmes le couosin Thom et m&eacute; la ou&eacute; not Pr&eacute;dicateu d'vait'nos bailli deux mots. Quand j'arrivi, j'y trouvi une suaie de jeunes drinnettes, et un mouoch&eacute; de petits ponse-terres qui virepassaient comme si ch'avait tai des lapins. Ah! mes chiers ammins, qui vr&eacute;douiollelie ! Nou z'&eacute;tait, ma f&eacute;, dit qu'ils taient &agrave; <a href="barres.html">jou&eacute; &egrave;s-barres</a>!! Comme je m'fa&ocirc;ufillais p'tit-&agrave;-la-f&eacute;s &agrave; travers chutte fr&eacute;milliaire l&agrave;, craque, iun me fouote un co de talon drait sur la g'ville du pi; une autre petite &ecirc;fr&eacute;dollaie s'en vain se ru&eacute; contre m&eacute;, et m'envie quasiment les gu&eacute;rets en l'air. Maouxgr&eacute; toutes ches squ&acirc;les la, je gabarri tant et si bain que j'appr&eacute;chais de l'hus de not couosin F.D.C. quand v'la-t-i pon qu'une jeune hardelle qui me prenait, i nia pas de doute, pour un jeune dr&ocirc;le, car nou ne viyait lerme, pique san bras dans le mein, et qu'menche &agrave; marchi ov m&eacute;. Acheteu m&eacute;, quand je me vis atcherottai par une jeune drinnette, je lis dis, se li fis-je: &#147;Le v'la don une bouanne &ecirc;fant, v&eacute;-t-en ov m&eacute;, et ne reste pon ov ches effaruaies l&agrave;; che n'est pon grande chose qui vaille.&#148; Mais v'la-t-i pon que dans un clyin d'yi, ma drolesse happe la poudre d'&ecirc;scampette, et feu, la v'la aller comme si le Fortune l'avait enlevaie; &quot;An vraiment nou f'rai, je n'irai pon ov vous, man pouore vi: se m'dit alle, esche qu'ou criiz que j'voudrais &ecirc;tre veue ov unne tai vier gris? An, mais nannin dia, vraiement; allez traichi quique vieille s&egrave;que comme vous. I n'en fallait pas pus pour me cliore le b&eacute;; je ne dis don mou &agrave; la hardelle, mais m'appr&eacute;chi du pas de l'hus, quand nou vint dire que le Pr&eacute;dicateu ne devait pon pr&ecirc;chi chutte seraie la, viyant qui s'attendait que la maintii de Jerri y viendrait, et qui craignait que san parleux s's'ait trop p'tit; et pi&egrave;s ch&egrave;s pillebos &eacute;raient douoilli chu bi&acirc;ou tapis et ches fines qu&egrave;res Quand nou zu oui chonna, quiquiun pr&eacute;posi que le Pr&eacute;dicateu nos b&acirc;drait deux ou tr&egrave;s syllables de san b&eacute;ec&eacute; dehors dans le bel, mais un autre se mint &agrave; dire qui faisait de la plyie. J'irions bain dans la grange o mains, se fit un auotre mais nou z'avait mins drainement du grain par dedans, et pas moyen d'y couler seulement une souoris musquine. Quand je vi que notre couosin ne voulait pas nos ouvrir san fieillet, je voulais m'en r'touon&eacute;, mais je fus der'ch&eacute; arr&ecirc;tai par un mouch&eacute; de jeunes d&eacute;vergondaies, qui faisaient tant des morgaches que m&eacute;, tout vi que j'sis, je n'pouvais m'emp&ecirc;chi d'en rire. B&eacute;t&ocirc;t l'en vla iune, une petite acherine, qu'est prinse d'un Evredin, et s'appr&eacute;chant d'une ru&ecirc;uque qu'&eacute;tait l&agrave; &agrave; s'na main, o li fouote un co, et l'envie les frougues en ha&ocirc;ut. Acheteure, i iavait une trivelaine de petites hardelles, opr&egrave;s de chutte ru&ecirc;uque qui ne viyait pas ch'qui s'passait, quand bingue et m&ocirc;ques &agrave; mi furent dans l'aire, i se minrent &agrave; faire une telle bourdonnenie que tout le monde scoddi comme s'ils avaient ieu le feu au dri&egrave;re, les uns d'un bord, les a&ocirc;utres d'un a&ocirc;utre. Mais b&eacute;t&ocirc;t le vla la fille d'un vezin qui fait un brai et crie tout ha&ocirc;ut : &quot;Ah, le vla un bourdon qui vaint de me piqui au gu&eacute;rait&quot;!!! Et la vla don qui qu'menche et frotte et gratte san pouore gu&eacute;rai que l'feu n'avait que d'y venin! Eh bain, cr&eacute;riouz bain, Mousieu l'Editeu, qu'au liy de la pliandre, ches mauoxdites antue&ucirc;les s'&eacute;gouffirent toutes &agrave; rire: &quot;t'a-t-i fait grand ma,&quot; se li faisait iune; ou&egrave;s qui t'a piquie, montre m&eacute;, se li disait une aoutre petite cliers z'yers : tant et si bain que quand ou vit qui se moquaient de liy, ou finit par fichi san camp. J'ai oui d'pis qu'ou manqui de se touon&eacute; les sens; i ien a m&ecirc;mement qui dient quou n'en era jamais de bain ; le bourdon la piqui si du que du pas qui va, la veue seulement d'une m&ocirc;que-&agrave;-mi est assez pour li bailli les <I>st&eacute;riques</I> et li faire happ&eacute; l'liet, la pouore hardelle!!!... Tout de m&ecirc;me, ch'n'est pon l&agrave; des faichons pour la fille ainaie d'une moyenne bouanne maison, d'aller si&egrave;s l&eacute; monde capsid&eacute; lus rue&ucirc;ques: va qu'est diversement laid: ah! mais v&egrave;re dia, i fao&ucirc;t dire la v&eacute;ritai..... opr&egrave;s av&eacute; &eacute;piai ma maraie une bouanne volaie, je halli mes ca&ocirc;uches, comme i dient, et m'&ocirc;ti de la brouiolle. Quand j'eus r'trouvai notre couosin Thom, je li dis: ou z'avez la un bia&ocirc;u bliu Pr&egrave;dicateu! ch'est la un bia&ocirc;u valet qui fait venin les gens, et pies ne peut ouvri l'b&eacute;! I devait nos bailli un long libell&eacute; sus la cr&eacute;ation du monde, et bouan Dyi sait qui, et pies opr&egrave;s i finit par ne dire mo ! Je m'en vais vos dire ch'que j'pense, n&eacute;, de vot biaou d'viseux, je cr&eacute; dans m'n idaie que s'il avait continuai, comme m&eacute;, &agrave; manier la tranche et l'rabot, au lyi de faire sembliant d'&eacute;tudier toutes sortes de scienches, et d'aller la niet &eacute;pier les &eacute;t&egrave;les, et blyinqui et bargou&ecirc;chi &agrave; la lune, i nessait pas aussi craqui, comme il est acheteure. I n'se cr&eacute;rait pon un grand homme, un phisolophe, et un physiqueux ; i m'est avis que ch'est de m&ecirc;me qui s'appelle - Vere dia, ch'est un superbe pinchon qui s'en va faire de belles avennes atout san bagnaoudin!!! Et qu&eacute;ment i n'sait pas qu&egrave;s qui dit, le pouore corps!!!... Ou pouvez compter d'sus, Monsieu l'Editeu, que d&egrave;s que j'l'&eacute;rai oui pr&ecirc;chi, je vos en embouochech&eacute;, et comme j'ai assez bouanne m&eacute;moire, je pouorrai p't'&ecirc;tre bain vos bailli quique mots de sa premi&egrave;re h&eacute;rangue.<br>
<br>
Ou feraiz bain mes r'commendations &agrave; not couosine, vot femme, et &agrave; vos chiers &ecirc;fans.<br>
<br>
Vot Serviteu,<br>
<br>
<i>BENJAMIN BINAOUD.<br>
<br>
Grouylle,<br>
chu 18 Nov. 1848.<br>
<br>
Le Constitutionnel 25.11.1848<br></i>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="lettres.html">Les lettres dans les g&acirc;zettes</a><p>
<li><a href="myi.html">Les bourdons &agrave; myi en J&egrave;rri</a><p>
<li><a href="mouquesamyi.html">Les Mo&ucirc;ques &agrave; Myi</a><p>
<li><a href="cahouain_bourdons.html">Les bourdons d'J&egrave;rri</a><p>

</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/lettre1848.html by HTTrack Website Copier/3.x [XR&CO'2014], Tue, 15 Jul 2025 13:35:11 GMT -->
</HTML>
