<HTML>

<!-- Mirrored from members.societe-jersiaise.org/geraint/jerriais/etats.html by HTTrack Website Copier/3.x [XR&CO'2014], Tue, 15 Jul 2025 13:49:24 GMT -->
<HEAD>

<TITLE>Les &Ecirc;tats d' J&egrave;rri</TITLE>
<META  name="keywords" content="Jèrriais, Jersey politics, States of Jersey, government of Jersey, constitution, elections, political system, autonome, autonomy, self-governing, administration, elected officials, head of state, history, politicians, gouvernement de Jersey, parlement, parliament, legislature, Etats de Jersey, members of parliament, Commonwealth, dependency, bailiwick, Channel Islands, îles anglo-normandes">

</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les &Ecirc;tats d' J&egrave;rri</h2></font></center><p>

<img src="etats.jpg" alt="L's &Ecirc;tats d'J&egrave;rri" title="" border="0" width="250" align="right" />

<P>Nou n'peut pon dithe exact&eacute;ment quand tchi' qu'Les &Ecirc;tats f&ucirc;drent &ecirc;tablyis. Mais j' savons tch'il' existaient au tch&icirc;nzi&egrave;me si&egrave;cl'ye, et probabli&eacute;ment longtemps d'vant chu temps-l&agrave; &eacute;tout. D' apr&egrave;s <I>La Chronologie de Jersey</I>, oulle existait en 1497. L&eacute; 28 d'Octobre d&eacute; ch't' ann&eacute;e-l&agrave;, L's &Ecirc;tats f&icirc;drent des r&egrave;gl'yes au sujet d's &ecirc;coles St. Mannelier et St. Anastase. l' n'pathait pon y'aver grand'chose par &ecirc;crit tchi peut nouos donner la date d&eacute; lus originne. Charles L&eacute; Tch&ecirc;ne, dans san <I>"Constitutional History of Jersey"</I>, nouos dit qu&eacute; les r'cords des &Ecirc;tats c'menchidrent en l'ann&eacute;e 1602 mais tch'il' avaient 't&eacute; d&ecirc;truits d'vant ch'la dans un feu.</P>

<P>Les &Ecirc;tats ont changi ava&ucirc; les si&egrave;cl'yes comme J&egrave;rri li-m&ecirc;me, car aut'fais i' 'taient constitu&eacute;s diff&eacute;themment tch'i' n'l&eacute; sont &agrave;ch't heu. Par exempl'ye, les Jur&eacute;s-Justiciers si&eacute;geaient dans L's &Ecirc;tats aussi bein qu&eacute; sus L'Banc d'Justice dans La Cour Rouoyale, et ch'tait ieux tch'&eacute;taient nomm&eacute;s &agrave; la t&ecirc;te des diff&eacute;thents Conmit&eacute;s.</P>

<P>Les douze Recteurs d&eacute; l'&Icirc;le y prannaient lus pliaiche &eacute;tout et les douze <a href="politics.html#constables">Conn&ecirc;tabl'yes</a> et les <a href="politics.html#deputies">D&eacute;put&eacute;s</a> tchi sont &ecirc;lus par ch&acirc;que p&acirc;raisse.</P>

<P>Les M&ecirc;ssieux d'La Couronne 'taient l&agrave; &eacute;tout, mais ouaithe tch' I' f&ucirc;ssent tchique-fais d'mand&eacute;s d'donner lus opinion officielle sus la l&eacute;galit&eacute; d&eacute; tchique proposition d'vant La Chambre i'n'avaient pon l'drouait d'voter. Moussieu l'<a href="politics.html#bailiff">Bailli</a> est l'President d's &Ecirc;tats et ouaithe qu&eacute; l&eacute; <a href="gouverneux.html">Lieut'nant-Gouv&egrave;rneux</a> sait p&egrave;rm&icirc;ns d'si&eacute;gi (sans voter) &agrave; c&ocirc;t&eacute; du Bailli, san si&egrave;ge est tchiques pouces pus bas qu&eacute; l'chein du <a href="politics.html#bailiff">Bailli</a>.</P>

<P>Les &Ecirc;tats ont veu un tas d'changements d'pis la dreine dg&egrave;rre et l'Otchup&acirc;tion et sustout d'pis 1948, car l&eacute; 29 d'Avri 1947 les gens f&ucirc;drent &icirc;nvit&eacute;s &agrave; voter dans les Salles P&acirc;roua&icirc;ssiales pour ou contre la r&eacute;forme d's &Ecirc;tats, et 64 pour chent vot&icirc;drent en faveur, et 36 pour chent contre. L&eacute; 17 F&eacute;vri 1948, la r&eacute;forme fut adopt&eacute;e par Les &Ecirc;tats m&egrave;mes. Aupr&egrave;s les r'formes, les Juges f&ucirc;drent rempliaichis par douze <a href="politics.html#senators">S&eacute;nateurs</a>, et les Recteurs n'avaient pus l'drouait d'si&eacute;gi dans L's &Ecirc;tats, et les v'l&agrave; don mins &agrave; la porte &eacute;tout, et rempliaichis par les vingt-huit D&eacute;put&eacute;s &ecirc;lus par ch&acirc;que p&acirc;raisse. Les Conn&ecirc;tabl'yes y sont tr&eacute;jous mais y'a m&ecirc;me c&egrave;rtaines gens tchi veulent les fliantchi &agrave; la porte &eacute;tout! L&eacute; Douoyen si&egrave;ge et peut p&acirc;ler mais pas voter.J'avons, don, <a href="politics.html">chinquante-trais membres &ecirc;lus</a>; douze S&eacute;nateurs (six &ecirc;lus touos les trais ans), &agrave; ch't heu vingt-neuf D&eacute;put&eacute;s d'p&acirc;raisse &ecirc;lus touos les trais ans et les douze Conn&ecirc;tabl'yes tchi, ieux &eacute;tout, sont &ecirc;lus par lus p&acirc;raisses pouor eune p&eacute;riode d&eacute; trais ans.</P>

<P>
<P>Les Jur&eacute;s-Justiciers sont &ecirc;lus par un Coll&egrave;ge &Ecirc;lectoral &agrave; ch't heu &agrave; la pliaiche d'&ecirc;t' &ecirc;lus par l&eacute; peupl'ye. Ch'tait l'pus grand honneu pour un J&egrave;rriais d'&ecirc;t' &ecirc;lu Juge par les vouaix d&eacute; toute l'&icirc;le aupr&egrave;s d'longues ann&eacute;es d's&egrave;rvice comme Conn&ecirc;tabl'ye ou d'tchique aut' poste, mais ch'n'est pus la m&egrave;me chose.</P>
<P>

<P>L'Fran&ccedil;ais et l'Angliais sont acouo les deux langues officielles dans l's &Ecirc;tats et jusqu'&egrave;s preunmi&eacute;thes ann&eacute;es d'chu si&egrave;cl'ye nou ou&iuml;yait touos les d&ecirc;bats en Fran&ccedil;ais. Nou fait tr&eacute;jous la pri&eacute;the en haut Fran&ccedil;ais et les votes <I>'pour'</I> ou <I>'contre'</I> sont exprinm&eacute;s en Fran&ccedil;ais. Mais tchiquefais c&egrave;rtains des membres &eacute;tant d'vrais J&egrave;rriais patriotiques, font s&egrave;rvi lus langue mat&egrave;rnelle - ch'est &agrave; dithe - l&eacute; <a href="../jerriais.html" target="_top">J&egrave;rriais</a>. </P></FONT>


<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="politics.html">La Politique en J&egrave;rri</a><p>

<li><a href="votevoc.html">L&eacute; vocabulaithe d'la politique en J&egrave;rriais</a><p>

<li><a href="assembliee/cour.html">Visite &agrave; la Cour Rouoyale</a><p>

<li><a href="connetable.html">La Meunicipalit&eacute; en J&egrave;rri</a><p>
<li><a href="charlesiii.html">L&eacute; Rouai Charles III, Duc d&eacute; Nouormandie</a><p>

<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>


<li><a href="chefs.html">Les Chefs et les Gr&ocirc;sses T&ecirc;tes</a><p>
<li><A HREF="masse.html">La M&acirc;sse Rouoyale</A><p>
<li><a href="bibi.html">La Vieille Coquette et sen Bibi</a><p>

<li><a href="pmbaillis.html">Ph'lip et les Baillis</a><p>
<li><a href="bailli.html">Le Bailli M&egrave;ne un' Vie De Tchean!</a><p>
<li><a href="cahouain1914bailli.html">L'&egrave;rtou du Bailli et la dg&egrave;rre</a><p>
<li><a href="pmpaques1962.html">La S'maine de P&acirc;ques</a><p>
<li><a href="pmdeputebailli.html">Merrienne n'a pas d'aide</a><p>
<li><a href="pmderniejour.html">Le d&egrave;rni&eacute; jour</a><p>

<li><a href="cahouain_boutelles.html">L&eacute; Caouain &agrave; la Chambre des D&eacute;bats</a><p>
<li><a href="nosetats.html">Nos &Ecirc;tats au jour d'agniet</a><p>
<li><a href="etats2.html">Es &ecirc;coutes dans l's'Etats</a><p>

<li><a href="pmetats.html">Un Jour &egrave;s &Ecirc;tats</a><p>
<li><a href="estats.html">Les Estats</a><p>
<li><a href="triumvirs.html">A l'occasion du vote des Etats du 6 Avril 1877</a><p>

<li><a href="painbill.html">Piteur's opinion on the Bill</a><p>
<li><a href="pains_bill.html">The Pains discuss the Bill</a><p>
<li><a href="pmfremont2.html">La Politique et l'crime &agrave; Fr&eacute;mont</a><p>
<li><a href="pmlouogements.html">La Politique, les louogements et l's &ecirc;coles</a><p>

<li><a href="changementslouais.html">Si y'a des changements &agrave; faithe dans nos louais</a><p>
<li><a href="pmangry.html">Merrienne Angry With The Deputy</a><p>

<li><a href="deput2.html">Une D&eacute;putation</a><p>
<li><a href="deput.html">Les D&eacute;putations</a><p>

<li><a href="gdfelect.html">Eune bouanne &ecirc;lection!</a><p>
<li><a href="balo.html">Vote Secret, ou Votaies Par Balo</a><p>
<li><a href="allaischerchi.html">Allais cherchi des voies!</a><p>
<li><A HREF="gdfavis.html">&Ecirc;tes-ous d&eacute; m'n avis?</A><P>

<li><A HREF="lettre1890.html">Eune lettre d&eacute; 1890</A><p>

<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
<li><a href="maitjean.html">Ma&icirc;te Jean Dangni&eacute; sue l'Z&eacute;lections</a><p>
<li><a href="visite1878.html">Une visite entre deux vaizins opr&egrave;s la derni&egrave;ze &eacute;lection de Juge</a><p>
<li><a href="guialogue.html">Guialogue en Patois Gerriais</a><p>
<li><a href="boers.html">Eune caricatuthe politique</a><p>
<li><a href="femvot.html">Quand les femmes voteront....</a><p>


<li><a href="gruechi.html">Another 'Petite Histoire.'</a><p>
<li><a href="gruechi2.html">Les Petits Etats</a><p>
</ul>
</FONT>

<P>&nbsp;</P>
<P>&nbsp;</P>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>
</center>
</BODY>

<!-- Mirrored from members.societe-jersiaise.org/geraint/jerriais/etats.html by HTTrack Website Copier/3.x [XR&CO'2014], Tue, 15 Jul 2025 13:49:24 GMT -->
</HTML>
