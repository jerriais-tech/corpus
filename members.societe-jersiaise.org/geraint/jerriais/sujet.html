<HTML>

<!-- Mirrored from members.societe-jersiaise.org/geraint/jerriais/sujet.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Notr' Mauvais Suj&egrave;t.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Notr' Mauvais Suj&egrave;t.</h2></font></CENTER><p>
<CENTER><TABLE><TR><TD>
Ou me d'mand&egrave;z, Missis, si j'ai d's'&ecirc;fants?<BR>
Eh, mon Doux! Oui! Eche qu'ou n'le saviez pon?<BR>
J'avons un mousse. I' veint d'prendre sept ans<BR>
Ch'est un vrai Turc; nou l'dit par tout l'canton!</P>
<P>Les vaisins trouvent des balles dans lus gardin<BR>
Sus lus grand's portes, y'a des tchuthieux portraits<BR>
Et l'coupabl'ye est si souvent notr' gamin<BR>
Qu'ils aiment mus vaie ses talons qu'ses ort&egrave;s!</P>
<P>J'avons notr' vi&egrave;r Grison, ch'est l'pus pi&egrave;rcheux des ca's;<BR>
I'bouoge &agrave; peine et ch'est &agrave; r'gr&egrave;t qu'i' joue.<BR>
Mais j'vos asseuthe qu'il arroute &agrave; bouans pas<BR>
Quand l'mousse l'ya mins tchic castrole &agrave; la coue!</P>
<P>Ches S'tembre, un jour le n&ocirc;tre et d'autres avi&egrave;rs<BR>
Jouaient &agrave; la dgherre! 'Ah les mauvais sujets<BR>
Ils avaient prins - j'en eu' les l&egrave;rmes &egrave;s yi&egrave;rs -<BR>
Nos "Chaumontel" pour lui servi' d'boulets!</P>
<P>Ch't'&ecirc;t&egrave;, ma poule avait cou&egrave; des canards,<BR>
Et quand les.p'tits qu'menchaient &agrave; prendre l'ieau,<BR>
Jemmin, un jour, l'attrapi dans l'h&ocirc;gard<BR>
Et la pitchi dans l'dou' souentre ses p'tiots!</P>
<P>Le p'tit pendard fut l'autr' jour si&egrave;z l'barbi<BR>
L'lend'main, il 'tait, avec un vi&egrave;r raseux,<BR>
A tigue-de-corps &agrave; r&acirc;ser notr' "Toby."<BR>
Mais une mordeuse l'y'apprins que ch'tait dang'geux.</P>
<P>San vi&egrave;r grand'p&egrave;the a l'malheur de l'g&acirc;ter<BR>
Le jour de Nou&eacute;, i' lis dounni tant d'tchi;-<BR>
Et l'mousse en prins p't'&ecirc;tre &egrave;tou sans d'mander......<BR>
Qu'b&eacute;tot fallit couorre siez l'apotitchi!</P>
<P>Tout l'jour, il est par les bels et les clios,<BR>
Grimpant partout sans s'g&ecirc;ner d'ses habits;<BR>
I' s'plia&icirc;t &agrave; pilvatchi dans les pitcheaux<BR>
Et &agrave; rentrer sans essuyer ses pids!</P>
<P>La couotuthi&eacute;the est obl'yigie de v'nin<BR>
Deux jours la s'maine, - et ch'est &agrave; peine assez -<BR>
J'avons yeu bieau l'y faithe ses braies d'b&acirc;sin:<BR>
Dans un rein d'temps, fond et gno'rs sont us&eacute;s!</P>
<P>Les tchi&egrave;rpentchi&egrave;rs &eacute;taient si&egrave;z nous drain'ment<BR>
Et un d&icirc;ner, quand i' n'le viyaient pon,<BR>
Notr' corps-sans-r'pos s'n'alli bein carr&ecirc;ment<BR>
Scier deux-treis briques avec lus scie &agrave; t'non!</P>
<P>Les prumi&eacute; fais, ch'tait bein &agrave; contre-tchoeu<BR>
Qu'i s'pr&eacute;pathait pour l'&ecirc;cole, au matin.<BR>
Et bein souvent pus tard, je l'avons veu<BR>
Faisant l'&eacute;cole bissonni&eacute;the dans l'gardin!</P>
<P>Nou-z'avait bieau lis rouoler de gros yeux:<BR>
Et d&ecirc;haller la badghette de d'sus l'ais<BR>
L'affaithe allait de charme un jour ou deux:<BR>
Bah! D'vant longtemps, ch'r'&eacute;tait pli&eacute;the que jamais!</P>
<P>Mais un bieau jour, pour une affaithe de rein<BR>
Ov' un autr' mousse, notr' gamin s'qu&eacute;till'yi<BR>
Et vos l'slindghi, patha&icirc;t-i', bel et bein:<BR>
D'pis chu jour-l&agrave;, n'ya pas pus redghull'yi!</P>
<P>I' veurt tr&eacute;jous devant l'heuthe &ecirc;tre trim&egrave;<BR>
Il aime l'&ecirc;cole et apprend ses le&ccedil;ons,<BR>
Mais r'veint souvent avec le nez grim&egrave;<BR>
Car touos les jours, i' s'bat ov' d'autres gar&ccedil;ons!!</P>
<P>Notr' mousse est bein l'pus meutin du canton:<BR>
Un corps-sans-r'pos qu'est tr&eacute;jous souos les pids!<BR>
Il est grim&egrave; du front jusqu'au menton;<BR>
Nou-z'a d'la peine &agrave; que ch'est san fils.</P>
<P>Il est tr&eacute;jous l&agrave; yo&ugrave; qu'i' n'devthait pon<BR>
A tout moment, i' faut lis chanter ma'<BR>
Mais' las! A peine a-t-i promins d'&ecirc;tr' bon<BR>
Que nou l'entend r'qu&eacute;manchi san sabbat!</P>
<P>Notr' pouorre tchuisine est dev'nue un r'tchille-tout<BR>
Vingt fais par jour, i' l'y' apporte un tas d'tchi,<BR>
D'la salopp'thie, qu'i' p&ecirc;que n'importe yo&ugrave;.<BR>
Ch'est aussi vrai, j'n'ai pus l'tchoeu d'la netti!</P>
<P>Dans ses pouchettes, nou trouve un tas d'p&ecirc;qu'thie<BR>
Du chocolat, d'la corde et des morcieaux d'crayon<BR>
Des clious, des marbres, du papi, sa toupie;<BR>
Ch'est un mus&eacute;e qu'la paute &agrave; man gar&ccedil;on!</P>
<P>J'avons tr&eacute;jous tchic f&eacute;n&ecirc;tre d&eacute;pichie<BR>
Toute la peintuthe est grim&egrave;e sus l'ch&acirc;chais<BR>
La carre d'la tabl'ye est bein mal briochie<BR>
Et nou-z'a honte de vaie nos tchaithes de bouais!</P>
<P>I'faut qu'il ait tchic chose de bon, pourtant;<BR>
Car les vaisins l'aiment tous, le p'tit grivouais;<BR>
Et quand i' fut malade aussi longtemps,<BR>
S'ou-z'aviez veu tout chein qui l'y'apportaient!</P>
<P>Et pour de nous, malgr&eacute; tout san minch&egrave;t,<BR>
Ses dros, ses farces, - j'l'aimons par dessus tout! -<BR>
Je n'dounna&icirc;mes pas chu p'tit mauvais sujet<BR>
S'ou nos offraites les tr&eacute;sors du P&eacute;rou!!<p>
&nbsp;</P>

<i><P><a href="ejluce.html">Elie</a></P></i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ptchiots.html">Les P'tchiots</a><p>
<li><a href="petchiot.html">Not' Chi&egrave;r P&eacute;tchiot</a><p>
<li><a href="garcons.html">Les Gar&ccedil;ons</a><p>
<li><a href="chtave.html">Ch't Av&eacute;</a><p>
<li><a href="mechet.html">Le m&ecirc;ch&ecirc;t fait par l'av&egrave;</a><p>
<li><a href="aviers.html">Les Aviers</a><p>
<li><A HREF="escollyi.html">Les pouchettes d'un escollyi</A><p>
<li><a href="garconfmh.html">Les m&icirc;ns&eacute;thes d'un p'tit garcon</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/sujet.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
