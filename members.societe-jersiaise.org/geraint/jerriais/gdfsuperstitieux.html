<HTML>

<!-- Mirrored from members.societe-jersiaise.org/geraint/jerriais/gdfsuperstitieux.html by HTTrack Website Copier/3.x [XR&CO'2014], Tue, 15 Jul 2025 13:49:29 GMT -->
<HEAD>
<TITLE>&Ecirc;tes'-ous sup&egrave;rstitieux?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Ecirc;tes'-ous sup&egrave;rstitieux?</h2></font></center><p>


<i><font size="-1">Trenton,<br/>
Michigan, USA.<br/>
L&eacute; 11 d&eacute; juilet, 1981.<br/></font></i>
<br/>
Moussieu l'R&eacute;dacteu,<br/>
<br/>
Ou n'm&eacute; cr&eacute;thez p't-&ecirc;t' pon, mais c&egrave;rtaines p&egrave;rsonnes d&eacute; nouos jours ont acouo des crianches sup&egrave;rstitieuses qu&eacute; l'p&acirc;ssage du temps n'a pon 'couo d&ecirc;raichinn&eacute;. Et ch'n'est pon ravissant quand nous veint &agrave; penser qu&eacute; qu&acirc;si tout &ecirc;v&egrave;nement d'la vie ordinnaithe du temps  jadis 'tait assujetti &agrave; tchique crianche. Dans l'couothant d'tchiques ann&eacute;es j'en a d&ecirc;tailli eune racachie dans mes lettres, et j&eacute; n'm'en vais pon vouos enn'yer en l's'&egrave;rp&eacute;tant ich&icirc;n. Mais ou d'vez vouos r'souv'n&icirc;n qu&eacute; nouos anciens viyaient d's av&egrave;rtis, comme, par exempl'ye, quand un <a href="ouaise.html">oua&icirc;s&eacute;</a> s'tapait contre eune &ocirc;saine d&eacute; la f'n&ecirc;tre en volant, ch'tait un av&egrave;rti tch'i' s'en allait aver un mort dans la ma&icirc;son.<br/>
<br/>
M&ecirc;me dans man temps, j'ai connu des p&ecirc;tcheurs tch'&eacute;taient sup&egrave;rstitieux quand il' 'taient au bat&eacute; et tch'i' prannaient d's objets &agrave; t&egrave;rre pour &ecirc;tablyi lus m&egrave;rs quand i' m'ttaient lus cliavieaux &agrave; bas. Un m&egrave;r favori 'tait l'cliochi d'eune &eacute;glyise, mais criy'-ous tch'il' &ocirc;saient mentionner l'nom cliochi eune fais en m&eacute;? Nann&icirc;n, car un cliochi est partie d'eune &eacute;glyise, et l'&eacute;glyise est g&eacute;n&eacute;ralement dans un ch&icirc;nm'tchi&eacute;the, et l'ch&icirc;nm'tchi&eacute;the ram&eacute;mouaithe la mort. Ch'est en tchi les p&ecirc;tcheurs du temps p&acirc;ss&eacute; fa&icirc;saient s&egrave;rvi l'mot pointu &agrave; la pliaiche du cliochi quand il' 'taient en m&eacute;.<br/>
<br/>
Un aut' m&egrave;r favori pour les p&ecirc;tcheurs 'tait un moul&icirc;n &agrave; vent. L&eacute; mot moul&icirc;n c'mandait du resp&eacute; viyant tch'il 'tait n&eacute;cessaithe pour moudre l&eacute; bli&eacute; ou l'froment pour faithe la flieu pour faithe l&eacute; pain tch'est l'sou&ocirc;tchein du dos. Ch'est en tchi, par resp&eacute; pour l&eacute; mot <a href="moulins.html">moul&icirc;n</a>, i' l'appelaient L&eacute; G&acirc;ngneux - un mot tchi s'rapporte au g&acirc;ngne-pain.<br/>
<br/>
Eune sup&egrave;rstition tch'a donn&eacute; l'nom Lat&icirc;n d&eacute; &quot;Pater Noster&quot; &egrave;s <a href="pierres_de_le.html">Pi&egrave;rres d&eacute; L&eacute;</a> s'est gard&eacute;e en vie par chu m&ecirc;nom. Et j'ai connu des p&ecirc;tcheurs dans man janne temps tchi m'd&icirc;saient aver ou&iuml; les cris des p&egrave;rsonnes naufragies l&agrave; dans eune temp&ecirc;te quand il' 'taient en c'm&icirc;n pour colon&icirc;ser S&egrave;r. I' faut penser qu'nouos touos vi&egrave;rs anch&ecirc;tres d&icirc;saient un Pater Noster (<a href="notpethe.html">Notre P&egrave;re</a>) pour l&eacute; r'pos des &acirc;mes des naufragis.<br/>
<br/>
Quand j'tais mousse, les gens m'd&icirc;saient qu&eacute; si j'copais m's ongl'yes d&eacute;vant m&eacute;jeu l&eacute; lundi mat&icirc;n, j'tais seux d'&egrave;rch&eacute;ver un pr&eacute;sent dans l'couothant d'la s'maine. L'id&eacute;e, sans doute, 'tait d'&icirc;nduithe eune bouanne habitude &egrave;s mousses. Mais v'l&agrave; tch'&icirc;ndu&icirc;sit eune crianche en m&ecirc;me temps. J&eacute; n'm'&egrave;rsouveins pon si l'pr&eacute;sent ensuivait, mais ch'est &egrave;rm&egrave;rquabl'ye qu&eacute; ch'est l&eacute; lundi mat&icirc;n qu&eacute; j'cope mes ongl'yes au jour d'aniet!<br/>
<br/>
J'connais acouo eune p&egrave;rsonne tchi vouos ditha qu&eacute; j'allons r'ch&eacute;ver la v&icirc;site d'un homme si un cout&eacute; a tchaie d'la tabl'ye, ou d'eune femme si ch'est eune fourchette!<br/>
<br/>
Les cheins d'entre vous tch'ont d'l'&acirc;ge ont probabli&eacute;ment ou&iuml; p&acirc;ler d'La Lettre d'Or. J&eacute; n'l'ai janmais veue m&eacute;-m&ecirc;me, probabli&eacute;ment viyant qu'Papa et Manman n'&eacute;taient pon sup&egrave;rstitieux d'lus sorte, mais j'en ou&iuml;yais p&acirc;ler comme mousse. L&eacute; <a href="dictionnaithe.html">Dictionnaithe J&egrave;rriais-Fran&ccedil;ais</a> du Docteu <a href="lemaistre.html">Fra&icirc;nque Le Maistre</a> nouos dit qu'oulle 'tait suppos&eacute;e aver du pouver b&eacute;n&eacute;ficiel pour l&eacute; lecteu. La L&eacute;gende &eacute;tait qu'oulle avait 't&eacute; trouv&eacute;e par un &ecirc;tudiant au pid d'un pr&eacute;cipice mithatchuleux, &ecirc;crite en lettres d'or par Notre Sauveux Li-m&ecirc;me.<br/>
<br/>
Chutte lettre 'tait hardi v&eacute;n&eacute;th&eacute;e par nouos anciens tch'y trouvaient &ecirc;videmment du confort. D&eacute; nouos jours, nou n'cr&eacute;thait pon qu'des gens &eacute;thaient confianche dans d'tchi d'm&ecirc;me, et acouo j'ai ou&iuml; tch'i' y'a au mains eune p&egrave;rsonne d&eacute; ma conna&icirc;ssance tchi lit La Lettre d'Or et y trouve consol&acirc;tion!<br/>
<br/>
Et pis, y'a des <a href="albert.html">livres des chorchi&egrave;rs</a>, i' faut craithe tch'i' n'y'en a pon forte d&eacute; iun ni d'l'autre au jour d'aniet, mai j'ai veu &quot;L&eacute; P'tit Albert&quot; eune fais dans l'c&ocirc;ffre-fort d'un anm&icirc;n tch'est mort d&eacute;pis eune v&icirc;ngtaine ou pus d'ann&eacute;es. J'n'eus pon la chance d&eacute; l'li&eacute;the dans l'temps. &quot;L&eacute; Grand Alb&egrave;rt&quot; et &quot;L&eacute; P'tit Alb&egrave;rt&quot;, les deux livres d'chorchi&egrave;rs, 'taient dans les temps appel&eacute;s &quot;L&eacute; Grand-m&ecirc;le&quot; et &quot;L&eacute; P'tit-m&ecirc;le&quot;. Dans l'temps jadis les gens craingnaient les chorchi&egrave;rs et lus livres et d&icirc;saient: &quot;I' n'faut pon li&eacute;the L&eacute; Grand Alb&egrave;rt, car tu'&eacute;thas &agrave; l'&egrave;rli&eacute;the &agrave; l'arbours!&quot;<br/>
<br/>
Heutheusement, j&eacute; n'sommes pon escliaves du tchulte sup&egrave;rstitieux d'nouos anch&ecirc;tres &agrave; ch't heu. Mai eune chose &egrave;rm&egrave;rquabl'ye est qu&eacute; l'habitude engendr&eacute;e par l&eacute; p&acirc;ssage d'appr&eacute;chant n&eacute;nante ans m&eacute; fait acouo (sans y penser) prendre soin d&eacute; n'pas croua&icirc;si des coutchieaux sus la tabl'ye - eune crianche du temps p&acirc;ss&eacute; qu&eacute; ch'tait mauvaise chance et s&icirc;ngne d&eacute; tcherelle dans la ma&icirc;son d'les croua&icirc;si!<br/>
<br/>
<i><a href="lefeuvre.html">George d'La Forge</a></i><br/>



&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfcrianches1.html">Vielles crianches</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfcrianches6.html">Crianches et cou&ocirc;teunmes</a><p>
<li><a href="gdfcrianches7.html">Crianches du temps jadis</a><p>
<li><a href="gdfmitheux.html">Crianches entouor un mitheux</a><p>
<li><a href="gdfchorchelllie.html">La chorchell'lie</a><p>
<li><a href="gdfchorchiers.html">Chorchi&egrave;rs et tch&eacute;thauds</a><p>
<li><a href="gdfsuperstitions.html">Sup&egrave;rstitions du temps jadis</a><p>

<li><a href="mauvaisechance.html">La Mauvaise Chance</a><p>
<li><a href="tchian_bouolay.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>
<li><a href="moulindvercliut.html">L&eacute; Moul&icirc;n d'V&egrave;rcliut</a><p>

<li><a href="gdfchance2.html">La Chance</a><p>
<li><a href="albert.html">L&eacute; P'tit Albert</a><p>
<li><a href="mauvaislivres.html">Entouor les mauvais livres</a><p>

<li><a href="assembliee/folklore.html">L&eacute; folklore d&eacute; J&egrave;rri</a><p>
<li><a href="witches_stones.html">Des pi&egrave;rres d&eacute; chorchi&egrave;rs</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfsuperstitieux.html by HTTrack Website Copier/3.x [XR&CO'2014], Tue, 15 Jul 2025 13:49:29 GMT -->
</HTML>

