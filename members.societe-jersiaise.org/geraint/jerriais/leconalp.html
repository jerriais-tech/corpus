<HTML>

<!-- Mirrored from members.societe-jersiaise.org/geraint/jerriais/leconalp.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
<HEAD>
<TITLE>La L&eacute;&ccedil;on</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La L&eacute;&ccedil;on</h2></font></center><p>

<div align="left"><p/>
<ul>
<b>    <li>JOE TOURGIS.<p/></li>
    <li>ALICE. (Sa femme.)<p/></li>
    <li>EMMA. (lus fille)<p/></li>
    <li>BERT BLIAMPT. (un anmin)<p/></li>
    <li>LE CHENY'NYT PICOT.<p/></li></b>
</ul> 
<p/>
</div><div align="center"><i><b>SCENE</b></i>.<p/>
</div><div align="left"><i>La tchuisine sies Joe Tourgis, de vers les sept heuthe et d'mie du se. Les ridgeaux frement pur tchique secondes, pour motrer que quatres heuthes se sont passees.</i><p/>
<p/>
<i>Alice et Emma sont dans la tchuisine, changies pour sorti.</i><p/>
<p/>
EMMA: P'pee est longtemps, I' n's'en va pas etre pres quand Bert s'en va crier pour li.<p/>
ALICE: Je n'sai pas tchique qu'il est a faithe. J'y avais mins ses habi touos prets sus l'liet.<p/>
EMMA: J'sis a attendre fete, d'le vaie dans san neu' fa. I' s'en va pathaitre tout distingi.<p/>
ALICE: J'espethe bein qu'vethe. J'si payi chi assez pour ses habits. Enfin, j'n'en sis pas genee. A-ch'teu que j'avons des sous, je n'm'en vais pas laissi personne d'eteindre notre chandelle.<p/>
EMMA: Ch'est ti magnifique de pouver acatter tout cha qu'nous a besion, sans s'gener. Mais ergarde l'heuthe! Iou qu'est P'pee?<p/>
ALICE: Vraiment, il est piethe qu'un mousse, faut trejous etre sou'otre li.<p/>
<i>(Ou' va crier a Joe)</i><p/>
ALICE: Joe, Joe, depeche te don. Hein? tchi niolin! Met le toute suite. J'n'ai janmais oui d'ite. Bert Bliampi s'en va etre ichin dans seux minutes. T'entends bein.<p/>
EMMA: Tchi qu'i' r'ra?<p/>
ALICE: Vraiment, je n'comprends pas tan pethe. Pense don, I' n'a pas occouo mins san fa.<p/>
EMMA: Bon! Pourtchi pas?<p/>
ALICE: I' dis qu'i' n'est pas en train d'aller au diner.<p/>
EMMA: Ch'est drole, d'amors il est le preunmi a dithe qu'i' s'en va a un diner.<p/>
ALICE: J'sai bein, mais l'embarras est, qu'i' n'veurs pas mettre ses neus habits.<p/>
EMMA: I' r'dotte au mains. Ecoute, le v'chin qui d'valle les d'gres.<p/>
ALICE: Ah mais, I' s'es va betot m'faithe affoller.<p/>
<i>(Joe met sa tete a la porte)</i><p/>
JOE: Alice, ergarde ichin, je n'peux pas mettre chu sacquetin machin ichin, aide me.<p/>
ALICE: Veurs tu bein t'en aller a haut. Iou qu'est t'n'idee, a t'en v'nin a bas attente d'meme.<p/>
JOE: Ah fiche! Tchi niolin tout d'meme. Tu-as perdu ta raison depis que t'ethiti les sou a t'n Oncyle 'Douard.<p/>
EMMA: Ch'est pas vrai P'pee! Et du monde elvees coumme y faut n'pens'saient pas de v'nin a bas sans casaque.<p/>
JOE: Oh man bouanhoumme! J'sis ennye de vos fichus teurs, me.<p/>
ALICE: Va t'en a haut a la minute. J'm'en veins t'aidgi.<p/>
<i>(I' s'en vont)</i><p/>
EMMA: Pouorre Pepee! Il est coumme un paisson hors d'ieau. I' s'en va aver mal aparti, si I' n'fait pas a l'idee a M'mee.<p/>
<i>(Y'a eune tappe a la porte)</i><p/>
EMMA: Ah, j'crai bein qu'ch'est Bert.<p/>
<i>(Ou ' va et ouvre la porte a Bert Bliampi)</i><p/>
EMMA: Bouan-souer, Bert. Entre eune minute<p/>
BERT: Eh bein, Emma. Coumment qu't'es.<p/>
EMMA: D'charme mercie. P'pee ne s'en va pas etre longtemps.<p/>
BERT: Ch'est bein, j'avons oocouo eune demi-heuthe.<p/>
EMMA: Je n't'avons pas veut vein souvent par ichin derniethement. P'pee dis quili en'nyie.<p/>
BERT: J'ai'te embarasse.<p/>
EMMA: Humph!<p/>
BERT: Tchi qu'tu-as?<p/>
EMMA: Pas rein<p/>
BERT: J'pensais que t'avais ma tchique bord.<p/>
EMMA: Ne sait pas si bete.<p/>
BERT: En bein, tchi que y'a don? J'peux vaie par ta fache, que y'a tchiquechose qui n'va pas.<p/>
EMMA: Depis qu'tu veurs saver, j'm'en vais te l'dithe. Je n'sis pas contente a te.<p/>
BERT: Mais pourtchi?<p/>
EMMA: L'hive passe, tu me d'mandais trejous d'aller auvec te es whist-drive du Football Club.<p/>
BERT: Vethe, j'sai bein.<p/>
EMMA: Et ch't annee, tu n'm'as pas d'mande eune fais. Pourtchi pas? J'ai ti fait tchiquechose qui n'te pliait pas?<p/>
BERT: Oh nennin, Nennin.<p/>
EMMA: N'ou l'dithait pourtant. Et tu n'veins pas d'autre passer eune sethee ichin de temps en temps coumme tu soulais? J'aimthais mus saver tchi qu y'a.<p/>
BERT: Enfin, depis que tu me d'mande, ch'est -----ch'est ta methe.<p/>
EMMA: M'mee! Mais coumment? tchi qu'M'mee a a y faithe? Et ne c'menche pas a trouver a r'dithe sus l'yi, parceque -------<p/>
BERT: La, la n'te marrie pas. Tu voulais saver, de meme j't'ai dit.<p/>
EMMA: Mais pourtchi M'mee tchi qu'oulle a fait?<p/>
BERT: Ch'est que je n'sis pas trop a m'n aise a v'nin ichin. Tu dait bein t'etre apperchue qu'ou' n'fait grise mine, depis qu'oulle ethiti ses sou. J'crai bein que je n'sis pas bouan assez pour te a-ch'teu.<p/>
EMMA: Bah! N'faut pas prendre d'avis a chonna. V'la qui s'pass'sa.<p/>
BERT: Le crai tu, te.<p/>
EMMA: Mon doue, oui.<p/>
BERT: Tan P'pee n'est pas d'meme li.<p/>
EMMA: Pourre Pepee!<p/>
BERT: Tu peux l'dithe. Ta methe fait tant d'teurs a-ch'teu vraiment, tchi qu'uns m'dites l'autre jour, qu'oulle 'te dev'nue aussi ordgileuse coumme un pouer qui marche sus du v'lous.<p/>
EMMA: Oh! Tout d'meme! Ch'est pas vrai.<p/>
BERT: Douochement dit! N't'excite pas d'meme. J'f'thaimes mus d'en paler pas d'autre. Mais tout d'meme, j'crai qu'ch'est dommage de vais du monde coumme vous, faithe des betes de yieux memes.<p/>
EMMA: Tait-te, veurs tu bein. Tu-est insolent.<p/>
BERT: Mais ch'est vrai. Ches sou la ont affecte l'cherve a ta methe. Ergarde tan pethe, pouorre balloque. I' n'avait presque rein a dithe devant, mais a-ch'teu, I' n'a rein du tout a dithe. Il est absolument souos l'pauchi a ta methe. Le monde en font des rislees.<p/>
EMMA: Oh! Ch'est pas vrai!<p/>
BERT: Mais si, ch'est vrai. I' sont a lus fichi d'vous au pliaisi d'la vie.<p/>
EMMA: Si j'pensais qu'tu s'sais a m'haller la gambe, janmais je n'te r'pal'ais.<p/>
BERT: Coumme si j'f'thais d'ite.<p/>
EMMA: Ma finfre, t'est farceux assez pour faithe autchune chose.<p/>
BERT: Mais j't'assieuthe ---<p/>
EMMA---Sh---sh---<p/>
<i>(Joe et Alice entrent)</i><p/>
ALICE: La, es tu pret, Bert Bliampi?<p/>
JOE: Oh man bouanhoumme!<p/>
BERT: Oui Missis---ha---ha---ha---ha<p/>
ALICE: Tchi qu't'as, manniethe de mal poli?<p/>
EMMA: Mais Bert, don!<p/>
BERT: Extchusez me, mais ch'est --ha--ha--ha&#1027;\a tchi diner que tu t'en vas te?<p/>
ALICE: Le meme coumme te, bein sieux.<p/>
BERT: N'en v'la de l'engrenage, valet. J'pensais yu'tu t'en allez siex l'Baillyi. Que j'te viyons, --ha&#1027;\ha&#1027;\ha&#1027;\ha. I' n'ya pas d'doute que ch'est les pleumes qui font l'ouaise ha&#1027;\ha&#1027;\ha&#1027;\ha<p/>
JOE: La, Alice. J't'ai bein dit, qui n'y avait pas besoin de tout chon-chin.<p/>
ALICE: Tchi niolin. Chu mal elve la n'y connais rein. Ch'est rein que la jalous'ie qui l'fait paler d'meme.<p/>
BERT: Nouffait d'ga! Je n'voudrais pas etre veut attente d'la sorte pardinque<p/>
EMMA: Vethe d'ga. P'pee pathais raide bein. Tu dev'thais aver pus d'idee que d'etre a te fichi d'li.<p/>
JOE: Mais ch'est vrai. Alice. Tchi qu't avais a faithe d'aller acatter un propeller et des jaunes gants.<p/>
ALICE: Bah! Bah! Tu t'en vas motrer a toues les qutres, coumment qu'un houmme changi, dev'thai pathaitre. Tu t'en vas aver l'air un mio apart de tout le restant.<p/>
BERT: I' n'ya pas d'doute de chonna. Les autres s'en vont pas ose apprechi d'li, de peux de l'gater.<p/>
ALICE: N'en v'la assez! Et la prechaine fais, que t'ithas a un diner, Joe, soigne de chouaisi d'la compagnie coumme y faut a aller auvec.<p/>
EMMA: M'Mee! Bert, nos vaut autchun jour.<p/>
ALICE: Mele te de tes affaithes. A-ch'teu, all'ous-en. Met ta casaque emma. Je n'voulons pas etre tard pour la whist-drive.<p/>
BERT: Eh bein, a la prechaine.<p/>
ALICE: Si j'ai tchique chose a y dithe y'en etha pas de prechaine. Et Joe, comporte te coumme y faut. Et ne seyis pas trop tard a r'venin.<p/>
JOE: Nennin, Alice<p/>
BERT: As tu tout plein d'cappeurs pour eune gamme de carte.<p/>
ALICE: Joe ne joue pas a carte, li.<p/>
BERT: Oh nan! Depis quand?<p/>
<i>(les hoummes s'en vont)</i><p/>
ALICE: Vraiment, chu Bert Bliampi la n'amande pas a vieilli. Je n'sai pas coumment qu'janmais qu'tu-avez pense de mathier d'ite.<p/>
EMMA: Oh, J' n'est pas tant piethe. Et pis, il est temps que j'm'en d'mente, ou bein, je s'sai restee sus l'ais. Y n'ya pas grands hoummes de m'n'age qui n'sont pas mathiees, de meme j'crai bein que ch'est li ou bein rein du tout.<p/>
ALICE: Pas quand tchi qu'j'ai l's yieux ou'erts, trejous. A'ch'teu est tu prete? J'allons prendre la clie. Je d'sons ervenues devant yeux.<p/>
<i>(Les femmes s'en vont. Les ridgeaux frement pour motrer que quatres heuthes se sont passees. Les femmes entrent coumme les ridgeaux ouvrent.)</i><p/>
<p/>
Alice : Ah mais, ergarde m&eacute; l'heuthe, douze heuthes un quart. J'avais peux que tan p&eacute;the s'en allait &ecirc;tre erv&eacute;nu.<p/>
Emma : Pas accouo. Il est seux de rester a bavarder auvec tchiqu'uns, li.<p/>
Alice : I' n'y a pas d'doute. Mais j'm'en allais pas mantchi ma chance, quand Mme. Ernon nos a d'mand&eacute; d'entrer siez l'yi.<p/>
Emma : Je n'l'aime pas m&eacute;.<p/>
Alice : Tu f'thas mus de changi don. Car si y'a moyen d'&ecirc;tre anmins auvec l'yi chenna nos dounna la chance de nos m&ecirc;ler parmi les grands gens de la p&acirc;raisse, Tchi qu't'en sais, si j'nos y prennons coumme i' faut, j'verrons p't&ecirc;tre tan p&eacute;the Conn&ecirc;tablye, tchique jour.<p/>
Emma : Tchi! P'p&eacute;e! Tu r'dotte don. Et pour d&eacute; m&eacute;, j'n'ai pas envie d'&ecirc;tre anmins auvec l'yi. Eh bein, j'm'en vais m'couochi. A d'main.<p/>
Alice : Et m&eacute; &eacute;tout. Tan p&eacute;the ne d&eacute;v'tha pas &ecirc;tre longtemps, de m&ecirc;me j'm'en vais laissi la veue.<p/>
<i>(Les gemmes s'en vont, et en m&ecirc;me temps nous entend chanter, et Joe et Bert entrent)</i><p/>
Joe : <a href="perdu.html">J'ai perdu Alice en pliantant des chours</a>----<p/>
Bert : En pliantant des chours.<p/>
Joe : Alice, Alice! V&eacute;-t'en nos ramasser du souper.<p/>
Bert : J'ai perdu Emma en pliantant des chours.<p/>
Joe : Ch'est pas Emma, ch'est Alice.<p/>
Bert: J'ai perdu Alice en ----<p/>
<i>(Alice entre d'un embront Emma dri&eacute;the l'yi)</i><p/>
Alice : Tchi qu'chennchin veurs dithe?<p/>
Emma : Ah mais P'p&eacute;e, tchi qu't'as 't&eacute; faithe?<p/>
Joe : Pas rein, J'voulons du souper, Bert et m&eacute;.<p/>
Bert : T'en veurs t&eacute;! M&eacute;, j'veurs rein que d'embrachi Emma. V&eacute;-t'en ma chi&eacute;the.<p/>
Emma : Mais damme nennin! Va-t'en! Ch'est d&ecirc;gou&ocirc;tant chennchin.<p/>
Alice : Joe Tourgis! Tchi qu'tu veurs dithe a t'en v'nin dans ch't &ecirc;tat ich&icirc;n. Tu d&eacute;v'thais aver honte. Va t'en t&eacute; couochi.<p/>
<i>(Bert chante)</i><p/>
Joe : Nennin d'gia! J'veurs du souper. Entends-tu! A la minute.<p/>
Alice : Va t'en t&eacute; couchi!<p/>
Joe : Du souper, j't&eacute; dis!<p/>
Emma : Tais-t&eacute; Bert! M'm&eacute;e tu f'thas mus de l'y en dounner, ou bein I' s'en va du sabbat.<p/>
Joe : Dp&ecirc;che-t&#65533;<p/>
Alice : Oui Joe, ch'est bein, assied t&eacute;.<p/>
<i>(Joe s'assied sus l'fond l'aithe.)</i><p/>
Joe : Bou&ocirc;ge-t&eacute;, j'soumes afamm&eacute;s!<p/>
Bert : Allouette, gentille allouette--<p/>
Joe : Alloutte je te plumerai.<p/>
Emma :  Tais-ous don, ous alles r&ecirc;villyi tout l'vaisinn&eacute;.<p/>
Alice : Ne v'la d'la g&acirc;che.<p/>
Joe :  Mercie bein des fais. A-ch'teu allez vos couochi.<p/>
Alice : Nennin.<p/>
Joe : Allez vos couochi! J'sis ma&ucirc;re dans chutte maison ich&ucirc;&#8249;. Et demain au matin j'veurs man d&ecirc;juner au liet. A neuf heuthes sans manque. N'oublie pas!!<p/>
Emma : V&eacute;-t'en M'm&eacute;e, tch'est qu'tu gagne de l&icirc; p&acirc;ler.<p/>
Bert : Veurs tu d'la g&acirc;che Mait' Joe?<p/>
<i>(Joe prend la maintchi d'la g&acirc;che)</i><p/>
Joe : Mercie man vyi, tu-es un bouan gas.<p/>
Bert : J'&icirc;thons au d&icirc;ner des t'nants l'ann&eacute;e tchi veint, dis!<p/>
Joe : J'propose qui y'en ai iun touos les samedis, m&eacute;. <p/>
Emma : Ou d&eacute;v'thaites aver honte. Bert Bliampi, je n'veurs pas janmais t' r'vaie, comprends tu, janmais!<p/>
Bert : S'sa un pliaisi. Y'a autant d'paisson dans la m&eacute;, coumme en a janmais sorti.<p/>
Emma : Oh!-----<p/>
Joe : Marcis au liet. Et n'oublie pas. Alice, ch'est m&eacute; qui dounne les ordres &agrave;-ch'teu.<p/>
Bert : T'en vas tu m'dithe a d'main Emma?<p/>
Emma: Mais damme nennin!<p/>
Joe : Emma, dis a b&eacute;t&ocirc;t a Bert coumme i' faut. Je n'm'en vais pas ergarder, et fiche m&eacute; l'camp t&eacute;, Emma!<p/>
Alice : Oh!<p/>
<i>(I' s'en vont toutes les deux)</i><p/>
<i>(Les hoummes c'menchent a chanter, et pis lus fichent a rithe)</i><p/>
Bert : Oh man bouan houmme! Les as tu veues!<p/>
Joe : Oui d'gia. Y'a des ann&eacute;es que j'n'ai pas ieu eune telle bord&eacute;e d'fonne. Crai-tu que l'affaithe s'en va travaillyi?<p/>
Bert : Mais bein seux. I' 'tait grand temps que tu prinse le boeu pas les c&ocirc;nes man vyi.<p/>
Joe : Mais coumment qu'd'gaitre que j'peux aller m'couochi d'gia?<p/>
Bert: Ma fingre j'n'ai pas penns&eacute; a chonna!<p/>
Joe : Ch'tait bein quand tu 'tais la, mais je n'sais pas ni j'peux en r'pather tout seu.<p/>
Bert : Man doue oui! Tu n'as qu'a faithe du tappage en amontant les d'gr&eacute;es, et pis crauler en entrant dans la chambre. Ne p&acirc;le pas si en cas.<p/>
Joe : Ch'est tout bein pour t&eacute;, mais j'm'en vais ti en aver a &ecirc;couter.<p/>
Bert : Bah bah! Il est trop tard &agrave;-ch'teu. Ergarde fait coumme j't'ai dit, et pis c'menche a t&eacute; d's habillyi, fiche tes habits bas autchun bord.<p/>
Joe : Pas man neu fa!<p/>
Bert : Si si, m&ocirc;tre &agrave; Missis Tourgis que tu t'en fiche, et couoche t&eacute; auvec tes gants et tan propelleur. Eune fais dans l'liet, pousse un mio et dis-l'yi de t'faithe du run. I' n'ya pas d'soin que tu la pousse dans l'aithe.<p/>
Joe : Oh man bouanhoumme! Ch'est tout bein pour t&eacute;.<p/>
Bert : Ecoute, mets t&eacute; &agrave; t'n aise, et pis c'menche a ronflier que tout en tremblye. Chenna l'yi apprendra p't&ecirc;tre eune le&ccedil;on. Bah, tu peux bein l'faithe.<p/>
Joe : Ma fingre j'sis pr&ecirc;t &agrave; &ecirc;prouver tr&egrave;jous.<p/>
Bert : Et n'oublie pas, d&eacute;main au matin mets tan pid bas et continue d'm&ecirc;me. N't&eacute; laisse pas c'mander d'autre; ou r'prendra ses bouans sens vite assez si ou vait que tu-es d&ecirc;termin&eacute;.<p/>
Joe : J'crai bein, car vraiment Alice n'&eacute;tait pas dr&ocirc;le de m&ecirc;me d&eacute;vant. Ch'est les fichus sou &agrave; s'n onclye 'Douard qu'ont agv&eacute; tout.<p/>
Bert : Enfin, i' faut que j'm'en alle je n'pourrai pas me l'ver pour traithe demain au matin ; et j'n ai pas c'mand&eacute; man d&ecirc;juner au liet a neuf heuthes m&eacute;. Mais j'en r'p&acirc;l' rons de chutte bord&eacute;e ichin.<p/>
Joe : Ma fingre ch's'sa d'tchi raconter a nos p'tits &ecirc;fants.<p/>
Bert : Pour t&eacute; dithe la v'thit&eacute;, je n'pensais pas que j'en &eacute;thaimes erpath&eacute; si bein. Enfin, a b&eacute;tot, et bouan couothage.<p/>
Joe : Ecoute, oh mins&eacute;the! Ne r'v&eacute;chin Alice, tch'est qui faut faithe!<p/>
Bert : Chante don, chante.<p/>
<i>( I' c'menchent a chanter, et Alice entre)</i><p/>
Alice : Ah! Ous &ecirc;tes accouo la.<p/>
Joe : <i>(chantant)</i> Y'a t-i' tchiqu'uns qui voudraint de la g&acirc;che.<p/>
Bert: Oh vive la compagnie.<p/>
Alice : Entrez. La, ergardez pour vous m&ecirc;me Moussieu l'Chent'nyi. La disgr&acirc;ce! Ramassez les, je n'veurs pas d'it&eacute; dans me maison.<p/>
Joe : Oh l'd'g&acirc;itre!<p/>
Chent'nyi : Mais Joe, et t&eacute; Bert, tch'est qu'janmais qu'ous &ecirc;tes en faisant? Iou qu'ous avez 't&eacute; aupr&egrave;s l'd&icirc;ner? J'vos asseuthe Missis Tourgis qu'i' n'taient pas souards quand j'les ai laissis a m&icirc;nniet.<p/>
Joe : Oh milles pipes! Nan d'gia, et j'soummes sobres coummes des juges &agrave;'ch'teu &eacute;tout.<p/>
Bert : V&eacute;the d'gia. Pou'vous dithe que j'avons l'air hors de la vaie.<p/>
<i>(Emma entre)</i><p/>
Emma : Tch'est qui y'a ? Bert, tch'est qu'tu-as t&#65533;faithe?<p/>
Bert: N't&eacute; g&ecirc;ne pas, j'allons nos en d&ecirc;haller.<p/>
Alice : Eh bein Joe Tourgis! Tu n'as pas tant d'becque &agrave;-ch'teu!<p/>
Joe : Tch'est tu t'en vas faithe Alice?<p/>
Alice : Ch'n'est pas m&eacute; d'autre, ch'est au Chent'nyi Picot &agrave; en d&eacute;cid&eacute;<p/>
Chent'nyi : I' m'semblye qui y'a tchique chose qui n'sent pas a buan ichin. Allons j'veurs des explications, Joe, tch'est qu-as a dithe t&#65533;<p/>
Joe : Eh bein, le fichu Bert-----<p/>
Bert : Tu-es aussi pi&eacute;the coumme m&eacute;, tu t'est accord&eacute;.<p/>
Cent'nyi : T'&eacute;thas tan tou dans eune minute Bert. A-ch'teu Joe!<p/>
Joe : Bert m'a dit-------<p/>
Bert : Ch'est d'ta faute &eacute;tout, tu 'tais a t'pliandre la---<p/>
Alice : A s'pliandre! Tch'est qu'tu-as a t'pliandre entourre j'voudrais saver.<p/>
Chent'nyi : Missis Tourgis, eune minute s'i vos pliait. Bert, raconte nous l'affaithe don.<p/>
Bert : Joe 'tait a s'plaindre que Missis Tourgis le m'ner pas le nez, qu'il en 't&eacute; en'ny&eacute; et je n'sais tchi. De m&ecirc;me j'avons d&eacute;cid&eacute; de faithe la minne d'&ecirc;tre un mio, tu mais bein.<p/>
Chent'nyi : V&eacute;the v&eacute;the.<p/>
Emma : Oh mais P'p&eacute;e!<p/>
Joe : En bein j'sis en'ny&eacute; d'&ecirc;tre pouss&eacute; partout, m&eacute;!<p/>
Alice : Oh et tch'est qui t'pousse j'voudrais bein saver?<p/>
Bert : Vous bein seux<p/>
Alice : Man manni&eacute;the de mal-poli!<p/>
Chent'nyi : Eune minute, eune minute! I' y'a pas ieu d'brit accouo, et ch'n'est pas la peine de c'menchi -ch-teu. Missis Tourgis, j'n'aime pas des causes coumme chennchn entre houmme et femme; ch'est d'tchi qui n'd&eacute;v'thai pas tre.<p/>
Joe : Je n'te comprends pas Alice,  nos am'ner la police ichin.<p/>
Chent'nyi : Si j'comprends l'affaithe, ch'est qu'ous avez jou&eacute; chutte farce ichin pour tachi de faithe Missis Tourgis molli ses feus un mio.<p/>
Joe : V&eacute;the.<p/>
Chent'nyi : Mais sus tchi sens exactement?<p/>
Bert : Ch'est parceque, d&eacute;pis qu'oulle &eacute;thiti ses sou le pourre Joe n'a pas ieu mot a dithe. Le monde en p&acirc;le. Tu l'sai bein t&eacute; m&ecirc;me car tu m'en as dit tchiques patholles au d&icirc;ner &agrave;-ces's&eacute;.<p/>
Alice : Parchance! Ch'n'est pas vrai! Es-che'pon Joe?<p/>
Emma : Si fait, M'm&eacute;e. J'ai m&ecirc;me oui que le monde sont a lus fichi d'nous.<p/>
Alice : Estche vrai Mess Picot?<p/>
Chent'nyi : S'ou voulez saver, oui ch'est vrai.<p/>
Alice : Oh! J'ai t-i' 't&eacute; b&ecirc;te! Joe, j'ai t-i' ergret.<p/>
Joe : Ch'est bein ma pouorre fille, j'allons pas en perdre d'dormi pour autant. Mais ch'est Bert qui m'a mins dans la t&ecirc;te d'&ecirc;prouver a t&eacute; faithe vaie raison.<p/>
Emma : Bert, j'&ecirc;thais bein deu m'en douter.<p/>
Chent'nyi : Ch'est bein don, je n'crai pas qu'ous avez besoin de m&eacute; d'autre, mais n'oubliez pas Missis Tourgis, que le sien qui trop haut monte, erdescend souvent &agrave; sa honte. Eh bein a d'main.<p/>
Bert : Attendez Chent'nyi, j'm'en veins &eacute;tout.<p/>
Alice : Nouffait Bert arrete eune minute, j'm'en vais faithe eune tasse de th&eacute;e, reste a en aver ieune auvec nous.<p/>
Bert : Mercie.<p/>
Joe : All'ous rester &eacute;tout Chent'nyi.<p/>
Chent'nyi : Nennin mercie, j'dors sus but, &agrave; la pr&eacute;chaine.<p/>
<i>( I' s'en va)</i><p/>
Alice : Emma, fait du run pour Bert aupi d't&eacute; sus l'sofa. Ou d'ves aver tout plein d'tchi p&acirc;ler entouorre, d&eacute;pis l'temps que Bert n'est pas v'nu nos vaie. Et la prechaine fais que j'c'menchrai a aver de grandes id&eacute;es, ou n'&eacute;thez qu'a chanter Allouette, pour me faithe vaie raison.<p/>
Emma : J'n'oubl&icirc;thons pas.<p/>
Alice : Et &agrave;-ch'teu Joe, v&eacute;-t'en auvec m&eacute; faithe le th&eacute;e, et laisse les jeunes gens ensemblyes un p'tit brin.<p/>
<p/>
</div><div align="center"><i>RIDGEAUX.</i></div><p/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="thiatre.html">L&eacute; thi&acirc;tre</a><p>
<li><a href="betsy1927.html">L'Esbranlement de Betsy</a><p>
<li><a href="2canards.html">Deux Canards</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/leconalp.html by HTTrack Website Copier/3.x [XR&CO'2014], Tue, 15 Jul 2025 14:01:37 GMT -->
</HTML>

