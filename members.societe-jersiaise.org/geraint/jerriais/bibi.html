<HTML>
<HEAD>
<TITLE>La Vieille Coquette et sen Bibi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Vieille Coquette et sen Bibi</h2></font></center><p>

<CENTER><TABLE><TR><TD>
Connaissous une vieille coquette<br/>
Vieille comme la rue d's alleurs,<br/>
Qui s'donne des aurs de drinette,<br/>
Qui fait etou de divers teurs.<br/>
<br/>
Ou fait mettre devant sa t&ecirc;te<br/>
Une espece de gros bibi;<br/>
Et m&ecirc;me certains jours de f&ecirc;te<br/>
Ou le fait porter devant lli.<br/>
<br/>
Tant&ocirc;t les uns tant&ocirc;t les autres<br/>
Montent la garde ov le bibi;<br/>
Nouz a pitqui des puors ap&ocirc;tres<br/>
Torment&eacute;s de faim et d'engni.<br/>
<br/>
Mais ch'est lus dver quand la couronne<br/>
Est deut de la bein garder;<br/>
Ch'est lus t&acirc;che, la louai l'ordonne,<br/>
I' faut l'faire sans murmurer.<br/>
<br/>
Deux fais par an des hallebardes<br/>
Sont rangis de chaque c&ocirc;t&eacute;,<br/>
Tandis qu'atou de belles hardes<br/>
Les gens de Cour font le trajet.<br/>
<br/>
Les uns ont une ruoge robe,<br/>
D'autres une robe de ner:<br/>
Le ruoge couvre l'homme probe,<br/>
Le ner... je vous laisse &agrave; dviner.<br/>
<br/>
D'la sorte en grand c&eacute;r&eacute;monie,<br/>
Depis la Chambre du Bailli<br/>
Entre de soudards deux rangies,<br/>
Nou fait porter le biau bibi.<br/>
<br/>
La chose a fort belle apparence,<br/>
I' n'y manque pas de l'&egrave;cllat;<br/>
Quand l'huissier a cri&eacute;: &quot;Silence!&quot;<br/>
Nou n'entend pus ni cllin ni clla.<br/>
<br/>
Nou cmenche par une priere,<br/>
Qui merite toute attention;<br/>
Et opr&egrave;s nou dit &quot;<a href="notpethe.html">Notre P&egrave;re</a>,&quot;<br/>
Ov pus ou mains de devotion.<br/>
<br/>
Ch'est chein qu'nouz appel l' &quot;Assise,&quot;<br/>
Devant qui certains grands Seigneurs,<br/>
Le Cmandant pour les gens d'eglise,<br/>
De divers fieux font les honneurs.<br/>
<br/>
Et pis opr&egrave;s pour montrer comme<br/>
Dans chu monde ichin chacun ment,<br/>
Les Avocats, comme un seul homme,<br/>
Devant la Cour pr&ecirc;tent serment.<br/>
<br/>
Lus memouaire est hardi traitresse,<br/>
Autant comme j'en peux jugir,<br/>
Car maugr&eacute; serment et promesse,<br/>
I' lus faut trejous rquemenchir.<br/>
<br/>
Les Prev&ocirc;ts et Sergents d'la Reine<br/>
Sont l&agrave; pour r&ecirc;pondre &agrave; lus nom,<br/>
Et pis les Officiers d'la Reine<br/>
Lliesent sa Proclamation.<br/>
<br/>
Mais le pus be de la journ&eacute;e<br/>
Est le diner orn&eacute; de flleurs,<br/>
Que dans l'cuorant de la s&eacute;r&eacute;e<br/>
La Reine offre &agrave; ses serviteurs.<br/>
<br>

<i><a href="langlois.html">P.L.</a><br>

22/12/1876 &amp; 4/10/1877</i>
</TD></TR></TABLE></CENTER>

&nbsp;<p>
<CENTER><IMG SRC="masse.gif" WIDTH=552 HEIGHT=94 alt="la M&acirc;sse"></CENTER><p>
&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="masse.html">La M&acirc;sse Rouoyale</A><p>
<li><a href="assembliee/cour.html">Visite &agrave; la Cour Rouoyale</a><p>
<li><a href="assembliee/jugebree.html">L'Juge Br&eacute;e et ses m&eacute;mouaithes</a><p>
<li><a href="courroyale1879.html">La Cour Royale en 1879</a><p>
<li><a href="sausiche.html">Sausiche ou B&acirc;ton d'Justice?</a><p>
<li><a href="deput2.html">Une D&eacute;putation</a><p>
<li><a href="deput.html">Les D&eacute;putations</a><p>
<li><a href="etats.html">Les &Ecirc;tats d' J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
