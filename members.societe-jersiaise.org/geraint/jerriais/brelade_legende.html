<HTML>
<HEAD>
<TITLE>La l&eacute;gende d&eacute; l'&eacute;glyise d&eacute; St Br&eacute;lade</TITLE>
<META  name="keywords" content="JÃ¨rriais, language, langue, fairy story, legend, superstition, fairies, little people, folklore, parish church, Channel Islands, Normandie">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La l&eacute;gende d&eacute; l'&eacute;glyise d&eacute; Saint Br&eacute;lade</h2></font></center>

<img src="noue/carte1.jpg" width="343" height="400" alt="" title="" border="0" align="right" />
<P>Dans les touos vi&egrave;rs temps il avait 't&eacute; d&eacute;cid&eacute; d&eacute; b&acirc;ti l'&eacute;glyise tout pr&egrave;s un sanctuaithe pa&iuml;en &agrave; l'&ecirc;st des Gr&egrave;ves d&eacute; St Br&eacute;lade.</P>

<P>Bein des viages d&eacute; pi&egrave;rre f&ucirc;tent tchithi&eacute;s au lieu choua&icirc;si et un jour les ouvri&egrave;rs, souo-disant, c'mench&icirc;tent m&ecirc;me &egrave;s fond&acirc;tions.</P>

<P>L&eacute; lend'main mat&icirc;n, quand i' r'v&icirc;ntent sus lus pas, i' rest&icirc;tent bein confus d&eacute; vaie tch'i' n'restait fistuthe d&eacute; pi&eacute;rre, matchi&eacute;the ou &ocirc;tis. Mais l'aut' but d'la gr&egrave;ve, allant ou&ecirc;st, i' r'trouv&icirc;tent toute la pi&egrave;rre amouochel&eacute;e et lus &ocirc;tis &agrave; c&ocirc;t&eacute;! Et don, dans eune niet, toute la pi&egrave;rre et tout l'bataclian avaient dispathu. Et qu&eacute; tout avait pr&icirc;ns bein des s'maines &agrave; tchithier en pliaiche! Ch&eacute; n'tait bein seux pon des gens ordinnaithes tch'avaient enl'v&eacute; et r'mu&eacute; ch'la si vite.</P>

<P>Enfin l's ouvri&egrave;rs &egrave;rport&icirc;tent pi&egrave;rre et toute la p&ecirc;que au preunmi&eacute; empliaichement et d&egrave;rch&eacute; f&icirc;tent des prepath&acirc;tis pouor qu&eacute;menchi &agrave; b&acirc;ti c&egrave;rtain jour.</P>
<P>M&egrave;me turluthe chutte deuxi&egrave;me bord&eacute;e, i' trouv&icirc;tent acouo tout &egrave;rtchithi&eacute; et t&acirc;ss&eacute; au m&ecirc;me bord comme d&eacute;vant! Ch'est en tchi, pensant qu&eacute; ch'tait l&eacute; d'si du Bou&ocirc;n Dgieu, nou laissit couorre et l'&eacute;glyise fut b&acirc;tie l&agrave; o&ugrave;'est qu'ou s'trouve &agrave; ch't heu.</P>

<P>Mais parmi les p'tits faitchieaux dans l'sanctuaithe pa&iuml;en (lus d'meuthe pouor bein des si&egrave;cl'yes) y'eut hardi d'r&ecirc;jouissance. Ches'ch&icirc;n 'taient raide contents, ieux, quouaiqu&eacute; bein l&acirc;ss&eacute;s d'lus travaux. Ch'tait ieux tch'avaient r'port&eacute; tout &agrave; bras et sus lus dos au ou&ecirc;st d'la gr&egrave;ve! </P>

<P><i>FLM</i></P>

<CENTER><IMG SRC="st_brelade.jpg" WIDTH=65 HEIGHT=87 ALIGN=middle alt="St Br&eacute;lade"></CENTER><p>

&nbsp;<p>
<FONT SIZE=2>
<i>Viyiz &eacute;tout</i>:

<ul>
<li><a href="astrologie.html">L'astrologie et les crianches</a><p>
<li><a href="faitchieaux.html">Les P'tits Fa&icirc;tchieaux</a><p>
<li><a href="brelade.html">L'Eglise d&eacute; St.-Brelade et Maistre Wace. - A.D. 1111.</a><p>

<li><a href="feessaintbrelade.html">Les Fe&eacute;s &agrave; Saint Br&eacute;lade</a><p>
<li><a href="fouai.html">La Fouai</a><p>
<li><A HREF="st_brelade.html">St Br&eacute;lade</A><p>
<li><a href="chapelleespetcheurs.html">La Chapelle &egrave;s P&ecirc;tcheurs</a><p>
</ul>

</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
