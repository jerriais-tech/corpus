<HTML>

<!-- Mirrored from members.societe-jersiaise.org/geraint/jerriais/dialog2.html by HTTrack Website Copier/3.x [XR&CO'2014], Tue, 15 Jul 2025 14:01:35 GMT -->
<HEAD>
<TITLE>DIALOGUE ENTRE JEANNETON ET NAINAI: 1811</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>DIALOGUE<BR>
ENTRE<BR>
JEANNETON ET NAINAI</h2>
<h3>DES PARAISSES<BR>
DE STE.-MARIE ET ST.-OUEN,</h3></P>
<P><b>LE 2 OCTOBRE 1811.</b></P></font></CENTER>
&nbsp;<p>

<P>JEANNETON.<BR>
Et ben, ma pouore couzine, ou v'nez donc d'vos promnai?</P>
<P>NAINAI.<BR>
Vez guia, ma chi&eacute;ze &ecirc;fant, j'vains d'la <a href="greve_de_lecq.html">Graive de Lai</a>.<BR>
Quand dgem sie veue su l'Nor, et qu'tout a tai fini,<BR>
J'm'en siez all&eacute;e vaie tout chen qu'nou zia b&acirc;ti.<BR>
Oh grand doux! s'tu viyais comme ch'la est ben grais:<BR>
Vraiment, nou zy mangegeait gusque sus les pianchais.</P>
<P>JEANNETON.<BR>
P't&ecirc;te ben, mais qu&ecirc;que tuas fait sus l'Nord ta matin&eacute;e,<BR>
Et pis &agrave; chez Bairrex toute t&eacute;ne arlev&eacute;e.</P>
<P>NAINAI.<BR>
Grand doux! ma pouore &ecirc;fant, je gnai fait aucun ma!<BR>
Et guenne tais pas toute seule - vot'e belle seu &eacute;tai l&agrave;.</P>
<P>JEANNETON,<BR>
Et quaiche que ma belle soeu pouvait yavait &agrave; faize?<BR>
Oulle &eacute;zait tait ben mue &agrave; souogni man pouore fraize.</P>
<P>NAINAI.<BR>
Tan fraize &eacute;tait ove nous; et j't'asseuze, ma Jeanneton,<BR>
Que tume p&acirc;le tout &agrave; fait d'une dr&ocirc;le de faichon.</P>
<P>JEANNETON.<BR>
Oh l&agrave;! te v'la m&acirc;rie; mais j't'asseuze, me n'&eacute;fant,<BR>
Que tout chain que j'tai dit, que ch'tai en badinant.</P>
<P>NAINAI.<BR>
Tu l'dit et ch'la s'peu ben; mais, ma f&eacute;, jete dizai<BR>
Que j'nen prendrais autant d'aucune autre que d'tai.</P>
<P>JEANNETON.<BR>
Et ben, ma pouore Nainai, j't'en ai p't&ecirc;te dit tro;<BR>
Mais v&eacute;tan, raccordons, prend une pinchie de sno:<BR>
J'tasseuze, il est tout frais, Manon Jean m'la donnet,<BR>
Et ou vain de l'cherchi d'siez Mousieu <a href="snofeux.html">Simonet</a>.</P>
<P>NAINAI.<BR>
J'en prendrai une pinchie, et veux ben raccord&eacute;,<BR>
Pourveu que tu venne ichin un p'ti brin juscove m&eacute;.</P>
<P>JEANNETON.<BR>
Oh l&agrave;! pour te montrai que j'sis ta bouanne amie,<BR>
Ma f&eacute;, gizai ove t&eacute; partout dans Sainte Mazie.</P>
<P>NAINAI.<BR>
Et ben, v&eacute;tan, gisson par chu d&ecirc;tuo ichin,<BR>
Et dans deux agullies, va'ges'son au Rondin.<BR>
Chez l&agrave; oui lia du fanne; car i' faut que ch't&eacute; dise,<BR>
I' ya eune dance ichin, et yeune opr&egrave;s l'Eglise.</P>
<P>JEANNETON.<BR>
Et doux p&egrave;ze! di m&eacute; don comben que j'avon du mais,<BR>
Pour que chu monde, i' sai dans une itelle jouais?</P>
<P>NAINAI.<BR>
Qu&eacute;ment, tune savais pas que ch'tai agnet la r'veux?<BR>
Eche que tu n'as pon veu aucun d'ch&egrave;s Messieurs?</P>
<P>JEANNETON.<BR>
Ah nannin guia, m'n'&ecirc;fant; si j'l'avais entendu,<BR>
G&eacute;zais &eacute;tet la vais su l'Nord ove Betsy Gabeldu.</P>
<P>NAINAI.<BR>
G'tai dit qu'j&eacute;tais su l'Nord, ove Ester Cardinal,<BR>
Quand tuos les Offici&egrave;rs ont saluet l'G&eacute;n&eacute;zal;<BR>
Et &agrave; m'suze que chacun ove san s&acirc;bre salu&eacute;,<BR>
Chu brave G&eacute;n&eacute;zal lus &ocirc;t&eacute; san chap&eacute;.<BR>
Et pis toutes chez braves dames qu'avais lus parapluies,<BR>
Du biaue temps qui faisait, guennetais toute &eacute;bahie.</P>
<P>JEANNETON.<BR>
Bon, n'en v'la don d'un autre! i' faut qu'tu sais folle!<BR>
Ch'nez pas des paraplis, mais ch&eacute;s des parasolles.</P>
<P>NAINAI.<BR>
Oh vaize guia, justement, mais gu&eacute;ne m'en souv'nais pas.</P>
<P>JEANNETON.<BR>
Dis m&eacute; don, ma Nainai, somme nonge pon b&eacute;t&ocirc;t v'nues!</P>
<P>NAINAI.<BR>
Et mais oui, nos y v'chin dans un fi d'coton:<BR>
Ergarde drait d'vant t&eacute;, tu verras la maison.</P>
<P>JEANNETON.<BR>
Vaize guia, j'la r'connais ben, chais Me. Ph'lip La Perrelle<BR>
Oh grand doux, quaiche chonna, une maison faite de t&eacute;le.</P>
<P>NAINAI.<BR>
Et ben, nan v'la d'un autre! j'conte que tu&eacute;s vescasi&eacute;e.<BR>
Tu t'moquais autant d'm&eacute;, et faisais une rizel&eacute;e,<BR>
A cause de ma m&ecirc;prinse, mais la qui&egrave;ne est ben pi&ecirc;ze:<BR>
L&agrave;, g'nen mentizai pon, mais j'en sie don ben fi&egrave;ze.</P>
<P>JEANNETON.<BR>
A ch'teu que j'man r'souvains, ch&ecirc; t'une tente, m' n'&ecirc;fant<BR>
Gu'en ai tant veu aut'efais, quand guallion vais chez cams<BR>
......Appr&eacute;che don, ma Nainai, v&eacute;ten par ichin bas:<BR>
Et occouoze, opr&egrave;s tout, i'n nouos mangegeons pas.</P>
<P>NAINAI.<BR>
Oh! Jeanneton, v&eacute;ten vite: j'les vai dons ben d'ichin.<BR>
V&eacute; tu, Messieurs et Dames, comme i'b&eacute;ve de chu vin.<BR>
L&agrave;, v&eacute; tu ben, m'n'&ecirc;fant, l'Colonel D.........,<BR>
Et sa brave Dame, assize opr&egrave;s Mousieu Le M.........</P>
<P>JEANNETON.<BR>
Et vaize: mais de tuous l'zautres, que j'nen connais qu'yun.<BR>
Ainchin, ma pouore &ecirc;fant, nomme les m&eacute; yun &agrave; yun.</P>
<P>NAINAI.<BR>
Et ben, d'laute bu d'la table, chais le Majeur Le C......<BR>
Qu'a au dri&egrave;ze de li yeune de lus couleurs;<BR>
Et pis, un p'ti pus bas, chais Cap'taine Jean P......<BR>
Quais assis tout opr&egrave;s de Miss L...... D......</P>
<P>JEANNETON.<BR>
Chette l&agrave;, g'la connais ben, et toute sa brave famille,<BR>
Car ged meuzet si&eacute;s yeux comme j'tais une petite fille:<BR>
Si tu savais, m'n'&ecirc;fant les chazit&eacute;s qui font,<BR>
Ah! tu f'sais sus lius co pus d'mille b&eacute;n&eacute;dictions.</P>
<P>NAINAI.<BR>
Entre sa seu et li, chest le Lieutenant G......</P>
<P>JEANNETON.<BR>
J'vai ben Capt. N...... A quaiche qui donne une pomme?</P>
<P>NAINAI.<BR>
Qu&eacute;ment, tu n'sait dont pon, chest &agrave; Madame G.....</P>
<P>JEANNETON.<BR>
Ah! la chi&egrave;ze p&eacute;tite Dame, sif&egrave; j'la connai ben;<BR>
G'ai r'chu ben des pr&eacute;sens d'sa chi&eacute;ze petite main.<BR>
Et ma vraie vie, Nainai, j'ne r'connaissais pon<BR>
Ses chi&eacute;ze seurs, Miss Betsey et Miss Jane P......</P>
<P>NAINAI.<BR>
Chest pourtant ben yeux. Mais vai tu d'laute but,<BR>
- L&agrave;, compte, et tuye verras quatre Messieurs A.....<BR>
Chette l&agrave;, qu'est opr&egrave;s yeux, qu'a un si bieaux bonnet,<BR>
Chest chute Miss Le C...... qu'a mariet Mousieu L'G......<BR>
Le v'la assis ichin, opr&egrave;s le Docteu F......<BR>
Et lejanne Mousieu B...... qui ri commeun p'ti fo.<BR>
Mousieu d'Vinchlez d'Haut et l'Cap'taine Jean G.....<BR>
Vais tu dont ma Jeanneton comme i' sont ben tranquilles.</P>
<P>JEANNETON.<BR>
Dam vez, mais brin pus que le Cap'taine Le R......<BR>
Et chu bouan janne homme, Lieutenant D......<BR>
Mousieu Ph'lip D...... que j'navais pas veu,<BR>
Ni Mousieu Tom N..... de la Ville-au-Neveu.<BR>
Mais dit m&eacute;, m'n'&ecirc;fant, quaiche qu'chu janne av&eacute;?</P>
<P>NAINAI.<BR>
J'ai oui dize su l'Nord que son nom est D......<BR>
Et qu'il est l'apprenti d'Mousieu l'Docteu.<BR>
- Oh l&agrave;! j'comte que b&eacute;t&ocirc;t i' va yav&eacute; biaue jeu:<BR>
Ou&eacute; tu ben, m'n'&eacute;fant - &eacute;coute don Jeanneton.</P>
<P>JEANNETON.<BR>
Et ben, quaiche que chonna? - Devrai chest un violon.<BR>
Assa, j'comte qu'opr&egrave;s qu'il &eacute;zons prins l'caf&eacute;,<BR>
Que j'&eacute;zon le piaisi de les vais touos dans&eacute;.</P>
<P>NAINAI.<BR>
Chest de seux don, ma Jeanneton, les v'la quasi touos d'bu.</P>
<P>JEANNETON.<BR>
Vez! mais ne v'la une corde du violon qu'a rompu.</P>
<P>NAINAI.<BR>
Oh! chest ben d'qui&eacute; chonna,la v'la d&eacute;j&agrave; ergrets.<BR>
Et v&eacute; tu ben, Jeanneton, comme i' r'mue les guizets.</P>
<P>JEANNETON.<BR>
Ah! mais oui guia, m'n' &eacute;fant, j'en sie toute &eacute;blouie,<BR>
Car jamais j'navais veu si ben dans&eacute; d'ma vie.<BR>
Grand doux p&eacute;ze b&eacute;nin, comme is touanne et strimousse,<BR>
Et chain qui ya d'pus b&eacute;, chest qu'aucun dieux ne stouche,<BR>
Ah! don, ma pouore Nainai, si j' &eacute;tion parmi yeux,<BR>
Je f&eacute;zion raite aine laift, et pis le pas-sa-deux,<BR>
Pour m&eacute;, je n'sai que trais notes, dont yeune est Mergoton<BR>
La note des Royelles, et d'laute j'nen sai pon l'nom.<BR>
- J'comte que les v'la finis, car il ordonne lus j'vaux,<BR>
V&eacute;tan les vais mont&eacute; par la br&egrave;que d'ichin haut.<BR>
l&agrave;, ma f&eacute;, nan v'la yeune &eacute;linguie dans la rue,<BR>
Et, devrai, chest que les strapes du couosin sont rompues,<BR>
Mais ou na pas yeu d'ma, car la rv&eacute;la jind&eacute;e<BR>
Sus le cheva du valet &agrave; Mousieu D......<BR>
Le Bouan Dieu sait ove yeux, et les veille ben condize.</P>
<P>NAINAI.<BR>
Mais guia, ach'teu nuos gens, qu'est que jmen vais lus dize.</P>
<P>JEANNETON.<BR>
Tu lus dizas, sans doute, que tuas cuochi ove m&eacute;,<BR>
Et que j'somme venues vais toutes chez braves dames dans&eacute;.</P>
<P>NAINAI.<BR>
Et ben, allon, v&eacute;tan, ou tes gens s'sont couochis.<BR>
Ma f&eacute;, chanse sai d'eune belle, sil tai&eacute;nt endormis.</P>
<P>JEANNETON.<BR>
N'ait pon d'peux, ma Nainai, je passe son par quique bord.<BR>
Les vielles gens sont cuochis et n'm&eacute; crais gu&eacute;ze dehor.<BR>
Assa, nouos y v'chin don; aci&eacute; tai par illo,<BR>
Et d'vant que d'nuos cuochi, attrape un bourdelot.<BR>
Ah l&agrave;, monton &agrave; haut, et dizon nuos pri&egrave;zes:<BR>
Quemanche don, ma Nainai, et nuos dit Notre P&egrave;ze.</P>
<P>NAINAI.<BR>
A man liet je me cuoche, au sommet je me rends,<BR>
Pour demain au matin me lev&eacute; au solet l'vant.</P>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="dansevoc.html">Danser</a><p>
<li><a href="guialogue.html">Guialogue en Patois Gerriais</a><p>
<li><a href="gdfle.html">Les Berr&egrave;xes d&eacute; la Gr&egrave;ve d&eacute; L&eacute;</a><p>
<li><a href="greve_de_lecq.html">La Gr&egrave;ve d&eacute; L&eacute; du temps pass&eacute;</a><p>

<li><a href="dialogue1830.html">Dialogue entre Me. Gros-Jean et son Recteur</a><p>
<li><a href="jeanmarie.html">Jean et Marie siez yeux</a><p>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/dialog2.html by HTTrack Website Copier/3.x [XR&CO'2014], Tue, 15 Jul 2025 14:01:35 GMT -->
</HTML>
