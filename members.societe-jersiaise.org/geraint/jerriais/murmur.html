<HTML>
<HEAD>
<TITLE>The Murmur in the Shell</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>The Murmur in the Shell<br>
ou bain<br>
Qu'est qu'les Pierres Disent<br></h2></font></center><p>
<CENTER><TABLE><TR><TD>

Ch&eacute;tai l'annaie passaie, un jour de mauvais temps,<br>
J'&eacute;tais &agrave; la forge, y avait plusieurs gens,<br>
Y p&acirc;laient du guano, de chais grosses paunnais,<br>
De yeunne surtout, qui fallait un bas hernais;<br>
Y disaient que ch&eacute;tai de chu guano, dam!<br>
Que Pico faisait v'nin du guano Odam,<br>
Oh dam! Pico, yeun se mins &agrave; dith', j'aime mus<br>
Le sieu de Picot et Benest, y donne pus<br>
De pommes-de-terre, et pis y'a le sien de Denis,<br>
Car ils ont r&eacute;ussi &agrave; faithe une compagnie;<br>
Y sont Tom du Becquet, Denis et san biaufreth',<br>
Y l'ont d&ecirc;j&agrave; qu&eacute;manchi lus guano &agrave; faith';<br>
Mait' George Biampi, lus vaisin, en fait aitou,<br>
Ch'tina bat chent pour chent le sien du Perou.<br>
Achteu n'on fait pon de cidre, n'on sait pon trop<br>
Qui faith' du prainseu, nou z'y f'tha du guano.<br>
Ch'est Bailhache, L&ecirc;caudai, et pis Taff Le Blanc,<br>
Orange et Briard, se trouvthont fichis 'dans;<br>
Y'a John Philip Tocq, Du Mosch et Jack Le Neveu<br>
Ne puourront pon vendre du guano achteu,<br>
Et pis Walker, Rutter et oquo Mess Le Sueux,<br>
Ne fethont pas du tout mux que le reste d'hieux.<br>
Il est vrai de dithe qu'ils ont tuous fait si bain,<br>
Qui peuvent bain achteu, vivre sans faithe rain.<br>
 Les siens qui qu'manchent ne puourront pon faith' ditai,<br>
 Car le guano &agrave; d&ecirc;j&agrave; bain diminuai.<br>
<br>
<br>
 Apr&egrave;s quicq temps l'guano se trouvi &ecirc;puizai,<br>
 Nou vint sus d'autre chose nou changhi d'sujet;<br>
 A <a href="la_trinnete.html">la Trintai</a> le sujet le plus favori<br>
 Ch'est qu&acirc;si tr&eacute;jous les affaithes de parti.<br>
 J'tais le seul de man canon, ils 'taient un fioquet,<br>
 L'sien qu'avai l'pus &agrave; dithe ch'tai Philip Binet.<br>
 J' &eacute;tai sus l'auluouge, j'&eacute;tai sus le cliochi,<br>
 Les bras hialaient, car y n' aime pon Messervi.<br>
 &quot;Au point que Mait' Charles Pallot<br>
 Li dit, Phi-lip-pe, n'en dit pon trop.&quot;<br>
 Car Philip bagoule avec rapiditai,<br>
 N'on sait pon trop bain quand y dit la v&eacute;thitai;<br>
 Quand j'entends &quot;ch'est Philippe Binet qui l'a dit,&quot;<br>
 Je divise par quatre, et pis j'n'en crai qu'la maintchi;<br>
 Je n'en conna&icirc;t pon d'autre dans toute l'Ile &agrave; l'maitchi.<br>
 Y dit Vesconte est un honn&ecirc;te homme,<br>
 Philip Le Vesconte n'a volai personne.<br>
 La p&acirc;tience m&ecirc;kapi, j'dis Philip tu mens,<br>
 Tu mens bain des fais pus que d'sarracheurs de dents,<br>
 Tu dit que &quot;Philip Le Vesconte n'a pon volai&quot;;<br>
 D' ouest qu'il avait hieu l'argent qu'il a ertuounai?<br>
 Un' omission, un' erreur, s'fit Philip. A vethe,<br>
 Je lis dis, tu me crai simple assais pour le craithe,<br>
 Y rechai de John Perchard deux ans de san R&acirc;t,<br>
<I> Porte une annaie</I>, l' autre n'la porte pas;<br>
 Un autre jour ch'est trais qui r'chai de Mait' Josu&eacute;,<br>
<I> Porte une annaie</I>, l'sautres y les gardait.<br>
 De notre Reine, la prumieth fais,<br>
 De ses R&acirc;ts il en erchevait trais;<br>
 Le m&ecirc;me jour, y fait oquo la m&ecirc;me faute,<br>
<I>Porte une annaie</I>, et deux restent dans <I>sa paute</I>.<br>
Deux ans apr&egrave;s la m&ecirc;me chose se renouvelle,<br>
<I>Porte une annaie</I>, d'lautre y n'est pon nouvelle.<br>
Et pis de Mousieu Thomas Godfray<br>
Une somme d'argent y r'chai;<br>
<I>Une partie </I>&agrave; un Inspecteur y payi,<br>
La <I>balanche</I> y la gardi pour li.<br>
Y avait aitou chinquante autres affaithes,<br>
Quand nou vint &agrave; vais, &eacute;taient oquo pus naith'.<br>
Charles Bisson des Piatons 'tai taxai &agrave; trais,<br>
Nou changhi le trais en deux pour <I>yi&ocirc;tai</I> sa voix.<br>
Yia oquo les pierres cassaies, nou dit qui devisent,<br>
Quand nou les met a s'nuothail', <I>nou s'entend chain qui disent</I>,<br>
Comm' dans une <I>v'licq</I>, dans d'mauvais temps, nou s'entend la m&eacute;.<br>
 La quthiauzitai m'prins un jour, j'em mins &agrave; &ecirc;prouv&eacute;;<br>
 J'en prins une vielle, toute ronde, sans d'faut,<br>
 Y avait dghix ans qu' ou ruoulait suous les pids des g'vaux;<br>
 J'la mins &agrave; m'nouthaille, j'lentendi criai tout haut,<br>
 <I>&quot;Oui, chest vrai, par deuz fais j'ai 'tai payie.&quot;<br>
</I> Ch'tai sus la Vingtaine d'la Croiserie.<br>
 Une autre, du c&ocirc;tai du Po-du-Roqui,<br>
 Chetla disait, &quot;<I>quant &agrave; m&eacute;, j'ai cuoutai bain chi</I>,<br>
 Les Grandes Routes par <I>quatre fais m'ont payi</I>.&quot;<br>
<br>
 Apr&egrave;s je prins ma f&eacute;thaille, je m'en alli,<br>
 Car Philippe &eacute;tait tout pr&ecirc;t &agrave; capuchi.<br>
 En m'allant j'pensi es siens que j'avais laissi drieth,<br>
 J'pensi, les siens qui voudraient &ecirc;crith, <I>n'en v'la d'la matieth</I>.<br>
<br>
 Quand j'vai Philip de sus l'C&acirc;tai, je n'en mentithai pon,<br>
 J'pense &agrave; l'&ecirc;pu de la citerne &agrave; Clem Ernon.<br>
 Y fut surprins, et vite comme un <I>L&eacute;vri</I>,<br>
 Souantre du LIEVRE, par la f'n&ecirc;tre y sauti<br>
 Dans la citerne, et pour des semaines en enthi,<br>
 Par l'oudeu, nou s'&eacute;thai bain peu l'avai suivi;<br>
<br>
 Il a tant bu et tant quothu, qu'en v&eacute;thitai<br>
 Il en a le chervai un mio affectai.<br>
 J'pensi es cigares, il en avait pien ses deux pautes,<br>
 Y'n fut pon saizi, car il 'tai sous, <I>ch' tai pon sa faute</I>;<br>
Y dit, &quot; que nou n'est boutaie que par b&ecirc;te &ecirc;c&ocirc;naie.&quot;<br>
 H&eacute;las combain de <I>spree</I> et combain de bordaies<br>
 Qu'il a yeu, combain d'fais, &agrave; la Bagatelle<br>
 Y s'en est affectai la puoure chervelle.<br>
 Je lis don'nais un avis; je crai qui devth&eacute;<br>
 Achteu un tout p'tit mio s&eacute; mod&eacute;th&eacute;;<br>
 Car san p&egrave;the avait donnai avis &agrave; tuous<br>
 Ses gar&ccedil;ons, y lus avait dit, mais mod&eacute;thous.<br>
 <I>San grand</I> lis dis, mais man p&egrave;the, en v&eacute;thitai,<br>
 Dans votre jenne temps, &eacute;taient-tous mod&eacute;thai.<br>
<br>
  A John de sus les Cathiaux<br>
 Je lis don'nais comme avis,<br>
 De mettre un p'tit pus d'hiau<br>
 Dans sa bouteille d'hiau-de-vie.<br>
<br>
Et pis pour un jeune homme<br>
V'la qu'in pathais gu&egrave;the bain,<br>
Tr&eacute;jous &agrave; la forge comme<br>
 Si ne pouvait'pon faithe rain.<br>
<br>
Es autres je dithai, que j'natacq personne, mais quand,<br>
A la fache, nou m'jette un d&ecirc;fi, je r'l&egrave;ve le gant.<br>
Et si veulent m' entendre p&acirc;lai,<br>
Y Il' ont qu'&agrave; qu&eacute;manchi entuour m&eacute;,<br>
Y peuvent cont&eacute; d'sus, car chest seux,<br>
Je ne rest&eacute;thai pon drieth' yeux.<br>

</TD></TR></TABLE></CENTER>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
