<HTML>

<!-- Mirrored from members.societe-jersiaise.org/geraint/jerriais/pmlonger.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
<HEAD>
<TITLE>Why women live longer than men</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Why women live longer than men</h2>
Ph'lip explains</font></center><p>

Moussieu l'Editeu,<br/>
<br/>
&quot;As-tu veu qu'y'a un docteu en ville tch'y veur dithe que les femmes vivent p&ucirc;s vieilles que l's'hommes?&quot; s'fit la Merrienne l'autre s&eacute;. &quot;J'trouve chonna un mio dr&ocirc;le. Je n'sais si ch'est vrai.&quot;<br/>
<br/>
&quot;Mais ben se&ucirc;x qu'ch'est vrai,&quot; j'ly dit. &quot;Ch'n'est pas d'agniet qu'nou l'sait. M&ecirc;me dans notre famille ch'a tr&eacute;jous tait les femmes tch'ont tait veuves et non l's'hommes tch'ont tait veuviers. Et ch'n'est pas &ecirc;tonnant.&quot;<br/>
<br/>
&quot;Et pourtchi que ch'n'est pas &ecirc;tonnant?&quot;<br/>
<br/>
&quot;Parsque,&quot; j'l'y raiponnit, &quot;un homme travaille toute sa vie comme un tchan. A toutes les saisons d'l'ann&eacute;e un fermyi est forchi d'&ecirc;te dehors. En &eacute;t&eacute; il est puth&eacute; d'sueu, et en hiv&eacute; il est tremp&eacute; jusqu'&agrave; la p&eacute; ou g'l&eacute; jusque &egrave;s &ocirc;s. Y peut p't'&ecirc;tre tchais d'la plyie &agrave; verse, y peut g'l&eacute; &agrave; pierre fendre, y peut faithe une chaleu abominablye, tout chonna n'fait d'rain. Y faut tch'y d&ecirc;shalle et y faut qu'le travas s'faiche. Chen tchi m'&ecirc;tonne ch'est tch'y duthe si longtemps. Un fermyi tch'y vit jusqu'&agrave; l'&acirc;ge de chinquante ans, ch'est un mithaclye.&quot;<br/>
<br/>
&quot;Grand do&ucirc;x d'la vie!&quot; dit Merrienne. &quot;Que ch'est triste. Mais continue, man Ph'lip, car ch'est un pliaisi d'&ecirc;cout&eacute; un homme tch'y p&acirc;sle si ben. J'ai tr&eacute;jous dit qu'tu'&eacute;thais deu &ecirc;tre pr&eacute;dicateur. Tu'&eacute;thais remplyi la chapelle.&quot;<br/>
<br/>
&quot;Oh, tu peux t'fichi d'm&eacute;,&quot; j'l'y dit, &quot;mais ch'est la v&eacute;thit&eacute; qu&eacute; j'te raconte et tu d&eacute;v'thais l'sav&eacute;.&quot;<br/>
<br/>
&quot;Eh ben, j'verrons,&quot; ou s'fit, &quot;mais dis-m&eacute;. Tandis qu'le pou&ocirc;re homme est &agrave; travaillyi comme un n&egrave;gre, exp&ocirc;s&eacute; &egrave;s rudeurs du temps, tch&egrave;sque sa femme est &agrave; faithe?&quot;<br/>
<br/>
&quot;Quand l'temps est b&eacute;,&quot; j'l'y dit, &quot;la femme va s'prom'n&eacute;. Mais quand y plieut, ou tchi vents, ou tchi g&egrave;le ou reste dans sa tchu&icirc;sine aupi d'un bouon feu.&quot;<br/>
<br/>
&quot;Mais,&quot; s'fit Merrienne, &quot;ou dait faithe un mio d'travas tchiquefais, quand ch'ne s'sait qu'pour se gard&eacute; otchup&eacute;e. Et y m'semblye qu'en Angli&eacute;t&egrave;rre nou dit que l'travas d'une femme n'est jamais fini.&quot;<br/>
<br/>
&quot;Nan,&quot; j'l'y dit, &quot;et la raison est qu'&agrave; ma&icirc;ntchi du temps y n'est jamais qu'menchi. R'garde ta tante Betsey, tch'y s'mathyit trais fais et tch'en cherchait un autre &agrave; peine souos terre. Ou l&ucirc;s m'nait une telle vie, les pou&ocirc;res balloques, tch'y taient ben contents d'l&ucirc;s en all&eacute; d'l'autre c&ocirc;t&eacute;. Et ch'tait une vieille piercheuse tch'y s'sait ocquo en vie s'ou n'avait pas drotchi en d'valant les d'gr&egrave;s, et fini avec le so rompu, &agrave; l'&acirc;ge de nonante-neuf.&quot;<br/>
<br/>
&quot;Y'a p't'&ecirc;tre un mio d'v&eacute;thit&eacute; l&agrave;,&quot; dit Merrienne, &quot;mais tu n'voudrais pas m'compath&eacute; &agrave; chutte vieille creatuthe-l&agrave;. Dis-m&eacute;, oui ou non, ais-je fait man d'v&eacute; comme ta femme? Pense un mio d'vant ra&icirc;pondre.&quot;<br/>
<br/>
J'cliergit ma gorge, pour me donn&eacute; l'temps, &eacute;pis. &quot;Eh ben, Merrienne, pour dithe vrai j'n'ai pas grandchose &agrave; te r'prochi, sinon qu'par bord&eacute;e tu'as la langue un mio trop longue et qu'ben des fais tu m'en a tant chant&eacute; qu'j'en ai tait mins&eacute;thablye.&quot;<br/>
<br/>
&quot;Je n'l'ai jamais fait sans bouone raison,&quot; ou d&icirc;t. &quot;Tu n't'est pas tr&eacute;jous comport&eacute; comme y faut, et si j'n'avais pas tait ich&icirc;n pour te corrigi je n'sait vraiement pas tch&egrave;sque tu s'sais dev'nu. Mais n'en v'la assez pour ass&ecirc;s&eacute;. J'en r'p&acirc;slons p&ucirc;s tard. V&eacute;-t'en t'couochi.&quot;<br/>
<br/>
<i><a href="lebrocq.html">Ph'lip</a></i><br/>
<i>22/1/1949 </i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pm430ans.html">Les ch&icirc;nq hommes tch'ont v&ecirc;tchu entre yeux passant 430 ans</a><p>

<li><a href="houmme.html">L'houmme</a><p>
<li><a href="femme.html">La femme</a><p>
<li><a href="pmhommesfemmes.html">Les Hommes et les Femmes</a><p>
<li><a href="pmhommesfemmes2.html">Les hommes et les femmes</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="pm1947.html">Ph'lip and Merrienne</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmlonger.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
</HTML>

