<HTML>

<!-- Mirrored from members.societe-jersiaise.org/geraint/jerriais/bouanvent.html by HTTrack Website Copier/3.x [XR&CO'2014], Tue, 15 Jul 2025 14:04:22 GMT -->
<HEAD>
<TITLE>Bouan Vent</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Bouan Vent</h2>
<br>
Sus l'air d&eacute; &quot;White Wings&#148;<br></font></center><p>

<CENTER><TABLE><TR><TD>


Bouan vent, et toutes les vailes d&eacute;hors,<br>
Not' schooner file rondement et fait d'neuf &agrave; dgiex noeuds<br>
Bouan vent - qui nos ram&egrave;ne au port<br>
Et condit les matelots pus pr&egrave;s d'siez ieux.<br>
N&eacute; v'l&agrave; des mauves l&eacute; tou des m&acirc;ts,<br>
J&eacute; sommes en veue d'la c&ocirc;te, nou vait les bliancs,<br>
Allons! tout l'monde sus l'pont - Hourrah!<br>
J'nos en allons vaie nos femmes et nos &ecirc;fants.<br>
<br>

<i>Hey Ho - la c&ocirc;te est pr&egrave;s,<br>
L'vent souffl'ye dans l's agr&egrave;s<br>
Nos vailes sont gonfli&eacute;es par la brise,<br>
Les bords du schooner &egrave;rlisent<br>
I' s'cante en fendant l'ieau,<br>
Bouan vent - j'filons, j'filons tr&eacute;jous<br>
Et nos blianches vailes nos rappraichent d&eacute; siez nous.<br></i>
<br>
Bouan vent, j'avons l'cap sus J&egrave;rri,<br>
Y'a partout d'la jouaie au r'tou des Terreneuvi&egrave;rs;<br>
Quand nou r'verra san vi&egrave;r chendri<br>
Et qu'nou s'ertrouvtha auve sa femme et ses avi&egrave;rs&#173; -<br>
Bouan vent, j'arrive, vai-tu nos m&acirc;ts<br>
En r'gardant par la f'n&ecirc;tre du bord d'la m&eacute;?<br>
M&eacute; v'ch&icirc;n, ma femme, ah, tend les bras,<br>
Qu&eacute; j't'embraiche joue sus joue, et d'm&ecirc;me embraiche-m&eacute;.<br>
<br>

<i>Hey Ho - la c&ocirc;te est pr&egrave;s,<br>
L'vent souffl'ye dans l's agr&egrave;s<br>
Nos vailes sont gonfli&eacute;es par la brise,<br>
Les bords du schooner &egrave;rlisent<br>
I' s'cante en fendant l'ieau,<br>
Bouan vent - j'filons, j'filons tr&eacute;jous<br>
Et nos blianches vailes nos rappraichent d&eacute; siez nous.<p></i>

&nbsp;<p>
<i><a href="ejluce.html">Elie</a><p></i>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="ventvoc.html">L&eacute; vent</a><p>
<li><a href="matelot.html">Chanson du Matelot</a><p>

<li><a href="gdfme.html">La vie d'aut' fais en m&eacute;</a><p>

<li><a href="me3voc.html">L&eacute; vocabulaithe d'la m&eacute; dans les trais langues</a><p>

<li><a href="ditonsme.html">Tchiques ditons J&egrave;rriais entouor l&eacute; temps et la m&eacute;</a><p>
<li><a href="suslame.html">Sus la M&eacute;</a><p>
<li><a href="tandis.html">Chanson</a><p>
<li><a href="mevlo.html">M&eacute; V'lo R'v&eacute;nu!</a><p>
<li><A HREF="pequeux.html">L&eacute; R'tou du P&ecirc;queux</A><p>
<li> <a href="trejnord.html">Tr&eacute;jous Nord</a><p>
<li><a href="avithons.html">Halez sus les avithons!</a><p>
</UL>
</FONT>


&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/bouanvent.html by HTTrack Website Copier/3.x [XR&CO'2014], Tue, 15 Jul 2025 14:04:22 GMT -->
</HTML>
