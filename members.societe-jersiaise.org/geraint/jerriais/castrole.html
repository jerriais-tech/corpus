<HTML>
<HEAD>
<TITLE>Ma Vieille Cas'trole</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ma Vieille Cas'trole</h2></font></center><p><br>

<p align="right"><I>&#147;L&eacute; vi&egrave;rrh dit-on<br>
Du Mardi Gras,<br>
Ch'est fa&iuml;th des cr&ecirc;pes<br>
Et tu'en' &eacute;thas.&#148;<br>
</I></P>
<CENTER><TABLE><TR><TD>
L&eacute; vi&egrave;rrh dit-on du Mardi Gras,<br>
Ch'est <a href="mardi.html">fa&iuml;th des cr&ecirc;pes &egrave;t tu'en' &eacute;thas</a>:<br>
Mais nous v'l&agrave; d'biyieaux, car j'n'avons pas<br>
Une seule cas'trole.<br>
<br>
Un bouan matin, m&eacute; dis &#147;Nancy&#148;<br>
Mais i'l'y'en a d'bouannes siez M&euml;iss&egrave;rrhvy,<br>
Ch'est pour t'chi va vite m&eacute; ch&egrave;rrhchi<br>
Une neuve cas'trole.<br>
<br>
J'mins men chap&eacute;, &egrave;t j'ai'm' sauvi<br>
A v&euml;is Ma&icirc;t'e Ph'lippe, men vi&egrave;rrh ami,<br>
Dans chins minutes j'avais choi&euml;si<br>
Une belle cas'trole.<br>
<br>
Pis bein vite siez nous i' l' m' l'env'yi,<br>
Et d'belles cr&ecirc;pes dont j'ai'm'rigali,<br>
Dans p'tit d'temps f&ucirc;drent fa&iuml;thes par &#147;Nancy&#148;<br>
Dans la cas'trole.<br>
<br>
J'en avons y'ieu d'pis chu temps l&agrave;,<br>
Des fricots d'dans chutte cas'trole la,<br>
L&eacute; n&ecirc;zh en r'teur-r-r d'y pens&eacute;, va &#150;<br>
A ma cas'trole.<br>
<br>
T'chi <I>blow-outs</I> d&eacute; <I>steak</I> auv' d&eacute; z'ouan'yions,<br>
Et pis t'chiqu'f&egrave;is deus'tr&euml;is rignions<br>
Bein n'&ecirc;tuiv&ecirc;hs &egrave;s champignions,<br>
Dans not'e cas'trole.<br>
<br>
En &ecirc;t&egrave;h l'matin, du lanchon<br>
Et d'zoeus d&eacute; siez Missis Jeandron<br>
Touos frais ponnus &egrave;t du jambon<br>
Pour d&ecirc;jun&eacute;.<br>
<br>
Du <I>bubble-an'-squeak</I>, &egrave;t des z'hagis,<br>
Dans l'temps du v'r&egrave;h d&eacute; bouans beinnis,<br>
Et des tas d'<a href="ormers.html">orm&egrave;rrhs</a> fr&eacute;cachis<br>
Dans chutte cas'trole.<br>
<br>
Et des p'yiat'l&ecirc;hs d&eacute; gros gras-dos<br>
Des langues d&eacute; mouothue &egrave;t des nos<br>
Minchis: oh! lah!! qu&eacute; d'bouans fricots<br>
Dans ma cas'trole.<br>
<br>
D&eacute; bouannes grandes fr&eacute;cachies d'f'yiabeux,<br>
D&eacute; v'r&acirc;s, d&eacute; ra&iuml;e, d'and'gule &egrave;t d'llieux,<br>
P&egrave;rrhsonne n'ont jamais y'ieu j'sis seux<br>
Miyieuthe cas'trole.<br>
<br>
Et t'chiqu' fa&iuml;s pour not'e th&ecirc; au s&eacute;,<br>
Du horfi ou bein du macqu's&eacute;;<br>
Ah! dites-m&eacute;, bouannes gens, ou'est qu'n'ou'sait<br>
Sans une cas'trole.<br>
<br>
Quand j'avons tu&egrave;h dans l'arl&eacute;v&ecirc;h,<br>
Du t'choeur, du fa&iuml;e, &egrave;t d'la quoth&ecirc;h<br>
Pour soup&eacute;, une bouanne &ecirc;tuiv&ecirc;h<br>
Dans not'e cas'trole.<br>
<br>
Tout l'monde n'l's'aiment pon &#150; y sont si riches &#150;<br>
Mais t'ch&ecirc;qu'n'ou f'thait d'toutes les saus'chisses,<br>
S'n'on' avait pon, ma pouorre Missis<br>
Une bouanne cas'trole.<br>
<br>
Dans un m&euml;inage, entre vous &egrave;t m&eacute;,<br>
Car sans d&eacute; biyieaux grivoi&euml;s n'ou s'ait,<br>
La prumi&eacute; chose ch'est d'acat&eacute;<br>
Une bouanne cas'trole.<br>
<br>
J'ai tr&eacute;jous trouv&ecirc;h, qui n'y'a rein,<br>
Quand n'ou z'est pr&euml;issis, savous bein,<br>
Dans une t'chu&icirc;zine pr&ecirc;te &agrave; la main,<br>
Coumme une cas'trole.<br>
<br>
Sa&icirc;t p&euml;isson, viande, ou <a href="noue/podin.html">podin d'Nou&eacute;</a>,<br>
Aut'chune chose fr&euml;ide pour r&ecirc;cauff&eacute;,<br>
Ch'est si <I>handy</I>, vite d&eacute; happ&eacute;<br>
Chutte qu'mode cas'trole.<br>
<br>
Les cas'troles s'usent coumme toute aut'e chose,<br>
J'vous contais ch'l&agrave; pus vite en prose,<br>
La n&ocirc;tre avait: j'v&icirc;mes i'l'y'a une pose,<br>
Un creux dans l'fond.<br>
<br>
Avec un miyio d'chit'ch&egrave;itte p'tit vieux,<br>
J'en &ecirc;toup&icirc;mes bein vite l&eacute; creux,<br>
Mais on' n' duthi q'une s'maine ou deux,<br>
Not'e vieille cas'trole.<br>
<br>
J'la f&icirc;mes s&egrave;rrhvi tout d'm&ecirc;me longtemps,<br>
Pour r&ocirc;ti tout not'e caf&eacute; d'dans,<br>
Et j'n'aim'thais pas savous &ecirc;t'e sans,<br>
Une vieille cas'trole.<br>
<br>
Pour le &#147;<I>Rags-and-Bones</I>,&#148; sans doute pus tard,<br>
Sans manche ach'teu dans not'e hautgard,<br>
Ou s&egrave;rrt d'auge pour les p'tits canards,<br>
Not'e vieille cas'trole.<br>
<br>
Et l'manche dans l'&acirc;tre d&eacute; <I>poker</I> s&egrave;rrt,<br>
Quoi&euml;qu'l&eacute; but sait un miyio d'trav&egrave;rrh,<br>
Bon jour, j'soummes au d&egrave;rrhni&eacute; des v&egrave;rrhs<br>
D'ma <I>Frying Pan</I><br>
D'ma Vieille Cas'trole.<br>
<br>
<br>
<i><a href="lock.html">Ch'l&agrave; S'peut</a></i><p>


</TD></TR></TABLE></CENTER><br/>
<br/>

<center><IMG SRC="cassetrole.jpg" WIDTH=175 HEIGHT=214></center><br/>
<br/>
  
<i>V&egrave;rsion mod&egrave;rn&icirc;s&eacute;e:</i><br/>
<br/>
<CENTER><TABLE><TR><TD>



<b><div align="center">Ma Vielle C&acirc;ssetrole</div></b><br/>
<br/>
L&eacute; vi&egrave;r diton du Mardi Gras,<br/>
ch'est fai des cr&ecirc;pes et tu'en &eacute;thas:<br/>
mais nos v'l&agrave; d'bieaux, car j'n'avons pas<br/>
eune seule c&acirc;ssetrole.<br/>
<br/>
Un bouan mat&icirc;n, m&eacute; dit Nancy:<br/>
mais y'en a d'bouannes siez M&ecirc;ss&egrave;rvi,<br/>
ch'est pouortchi va vite m&eacute; ch&egrave;rchi<br/>
eune neuve c&acirc;ssetrole.<br/>
<br/>
J'm&icirc;ns men chap&eacute;, et j&eacute; m'sauvis<br/>
&Agrave; vaie Ma&icirc;t' Ph'lippe, men vi&egrave;r ami,<br/>
dans ch&icirc;n minnutes j'avais choua&icirc;si<br/>
eune belle c&acirc;ssetrole.<br/>
<br/>
Pis bein vite siez nous i' m'l'envyit,<br/>
et d'belles cr&ecirc;pes d&eacute; tchi j&eacute; m'rigalis,<br/>
dans p'tit d'temps f&ucirc;drent faites par Nancy<br/>
dans la c&acirc;ssetrole.<br/>
<br/>
J'en avons ieu d'pis chu temps-l&agrave;,<br/>
des fricots d'dans chutte c&acirc;ssetrole-l&agrave;,<br/>
l&eacute; nez en r'teur-r-r d'y penser, va <br/>
&Agrave; ma c&acirc;ssetrole.<br/>
<br/>
Tchi blow-outs d&eacute; steak auve des ouognons,<br/>
et pis tchiquefais deux'trais r&icirc;gnons<br/>
Bein &ecirc;tchu&icirc;v&eacute;s &egrave;s champ&icirc;ngnons,<br/>
dans not' c&acirc;ssetrole.<br/>
<br/>
En &Ecirc;t&eacute; l'mat&icirc;n, du lanchon<br/>
et d's oeux d&eacute; siez Missis Jeandron<br/>
touos frais ponnus et du jambon<br/>
pour d&ecirc;jeuner.<br/>
<br/>
Du bubble-an'-squeak, et des hadgies,<br/>
dans l'temps du vrai d&eacute; bouans ba&icirc;nis<br/>
et des tas d'orm&egrave;rs fricachis<br/>
dans chutte c&acirc;ssetrole.<br/>
<br/>
Et des pliat'l&eacute;es d&eacute; gros grasdos,<br/>
des langues d&eacute; mouothue et des nos<br/>
m&icirc;nchis: oh! lah!! qu&eacute; d'bouans fricots<br/>
dans ma c&acirc;ssetrole.<br/>
<br/>
D&eacute; bouannes grandes fricachies d'fliabeu,<br/>
d&eacute; vra, d&eacute; raie, d'andgulle et d'lieu,<br/>
p&egrave;rsonne n'ont jamais ieu j'sis seux<br/>
Miyeu c&acirc;ssetrole.<br/>
<br/>
Et tchiquefais pour not' th&eacute;e au s&eacute;,<br/>
du horfi ou bein du maqu's&eacute;;<br/>
Ah! dites-m&eacute;, bouannes gens, o&ugrave;'est qu'nou s'sait<br/>
sans eune c&acirc;ssetrole.Quand j'avons tu&eacute; dans l'arl&eacute;v&eacute;e,<br/>
du tchoeu, du faie, et d'la couoth&eacute;e<br/>
pour souper, eune bouanne &ecirc;tchu&icirc;v&eacute;e<br/>
dans not' c&acirc;ssetrole.<br/>
<br/>
Tout l'monde n'l's aiment pon  y sont si riches <br/>
mais t'chest qu'nou f'thait d'toutes les sa&ucirc;ciches,<br/>
s'ou n'avait pon, ma pou&ocirc;rre Missis<br/>
eune bouanne c&acirc;ssetrole.<br/>
<br/>
Dans un m&ecirc;nage, entre vous et m&eacute;,<br/>
car sans d&eacute; bieaux grivouais nou sait,<br/>
la preunmi&eacute; chose ch'est d'acater<br/>
eune bouanne c&acirc;ssetrole.<br/>
<br/>
J'ai tr&eacute;jous trouv&eacute;, qu'i' n'y'a rein,<br/>
quand nou-s'est pr&ecirc;ssis, sav'-ous bein,<br/>
dans eune tchu&icirc;sinne pr&ecirc;te &agrave; la main,<br/>
coumme eune c&acirc;ssetrole.<br/>
<br/>
Sait pa&icirc;sson, viande, ou pod&icirc;n d'Nou&eacute;,<br/>
Autcheune chose fraide pour r&ecirc;ca&ucirc;ffer,<br/>
ch'est si handy, vite d&eacute; happer<br/>
chutte c'mode c&acirc;ssetrole.<br/>
<br/>
Les c&acirc;ssetroles s'usent coumme toute aut' chose,<br/>
j'vouos cont'tais ch'la pus vite en prose,<br/>
la n&ocirc;tre avait: j'v&icirc;nmes y'a eune pose,<br/>
Un creux dans l'fond.<br/>
<br/>
Auvec un mio d'chitchette p'tit vieux,<br/>
j'en &ecirc;toup&icirc;nmes bein vite l&eacute; creux,<br/>
mais ou n'duthit qu'eune s'maine ou deux,<br/>
not' vielle c&acirc;ssetrole.<br/>
<br/>
J'la f&icirc;nmes s&egrave;rvi tout d'm&ecirc;me longtemps,<br/>
pour r&ocirc;ti tout not' caf&eacute; d'dans,<br/>
et j'n'aim'thais pas sav'-ous &ecirc;t' sans,<br/>
eune vielle c&acirc;ssetrole.<br/>
<br/>
Pour l'Rags-and-Bones, sans doute pus tard,<br/>
sans manche achteu dans not' ha&ucirc;gard,<br/>
ou s&egrave;rt d'auge pour les p'tits cannards,<br/>
not' vielle c&acirc;ssetrole.<br/>
<br/>
Et l'manche dans l'&acirc;tre d&eacute; p&ocirc;queur s&egrave;rt,<br/>
quoaiqu'l&eacute; but sait un mio d'trav&egrave;rs,<br/>
Bou&ocirc;njour, j'sommes au d&egrave;rni&eacute; des v&egrave;rs<br/>
d'ma Frying Pan<br/>
d'ma Vielle C&acirc;ssetrole.<br/>
<br/>

</TD></TR></TABLE></CENTER>




&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="vaissieaux2.html">Les vaissieaux</a><p>
<li><a href="vaissieaux.html">Tchiques Vaissieaux d'Aut'fais</a><p>
<li><a href="tchuisinne.html">La tchu&icirc;sinne en J&egrave;rriais</a><p>
<li><a href="sornettes4.html">Le Mogue</a><p>
<li><a href="canne.html">Pass&egrave;z la Canne!</a><p>
<li><a href="modgie.html">Ma Modgie d'Cidre</a> - Little Brown Jug<p>
<li><a href="12bout.html">Douze boutillies d'litcheu</a><p>
<li><a href="bachein.html">Notre P'tite Bachein</a><p>
<li><a href="vase.html">Men Vier Vase</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
