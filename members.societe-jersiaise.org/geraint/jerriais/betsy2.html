<HTML>

<!-- Mirrored from members.societe-jersiaise.org/geraint/jerriais/betsy2.html by HTTrack Website Copier/3.x [XR&CO'2014], Tue, 15 Jul 2025 13:47:13 GMT -->
<HEAD>
<TITLE>L'Ebranlement d'Betsy</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Ebranlement d'Betsy</h2></font></center><p>

<img src="betsy.gif" width="465" height="233" alt="" title="" border="0" align="right" />
Ch'n'est pas souvent que j'sortons ensemblye Marie Hibou et m&eacute;, mais l'aut'e s&eacute; je f&ucirc;mes touos les deux &agrave; <a href="springfield.html">Springfield</a> pour vaie &quot;<a href="betsy1927.html">l'Ebranlement d'Betsy</a>.&quot;<br/>
<br/>
Ou viyiz j'avions vendu tant d'titchets &agrave; la boutique, que les organisateurs donnirent une passe gratuite &agrave; tout l'personnel.<br/>
<br/>
Ch'tait une occasion &agrave; n'pas mantchi et Marie Hibou nouos informi que rain ne l'emp&ecirc;ch'hait d'y aller. M&eacute;, j'y fut en qualit&eacute; d'journaliste pour en faithe un rapport dans not'e g&acirc;zette, car nou n'peut pas compter sus l'Chef acheteu, i' pr&eacute;tend qu'il a assez &agrave; faithe &agrave; &ecirc;crithe des articlyes d'fond et des critiques sus chein qui s'passe dans l's Etats, sans jouer l'r&ocirc;le de simplye rapporteur.<br/>
<br/>
Ch'est pourtchi, che fus don m&eacute; qu'&eacute;tais suppos&eacute; de donner un r&eacute;sum&eacute; d'la s&eacute;th&eacute;e.<br/>
<br/>
J'en avais &ecirc;crit sept ou huit colonnes mais l'Chef passi bain vite san blu crayon &agrave; travers de tout chenna me disant que &quot;Les Chroniques&quot; n'&eacute;tait pas un journal de the&acirc;tre.<br/>
<br/>
J'avais pourtant prins bain d'la peine &agrave; faithe man rapport, j'avais louangi les participants qu'avaient jou&eacute; lus r&ocirc;le comme i' faut et j'avais critichi les siens que je criyais qui laissaient &agrave; d'sither, sustout les siens qui tou&acirc;naient l'dos &agrave; l'auditouaithe en r&eacute;citant lus lignes.<br/>
<br/>
Mais tout consideth&eacute; la s&eacute;th&eacute;e eut un grand succ&egrave;s et je fus bain onn&eacute; de vaie que quand les gens se minrent &agrave; crier pour les auteurs, ni l'un ni l'autre n'eut l'couothage de s'montrer.<br/>
<br/>
I'sont bain trop modestes ches deux gar&ccedil;ons-l&agrave;!<br/>
<br/>
Mes amins de <a href="st_ouen.html">St. Ouen</a> voudraient bain vaie la pi&egrave;che rep&eacute;t&eacute;e dans lus p&acirc;raisse, et j'esp&egrave;the qu'oulle y s'sa car ch'est seux que l'Parish Hall es'sait trop p'tit et Pierre Rond&eacute; et Betsy es'saient seux d'une chaleureuse reception.<br/>
<br/>
Quant &agrave; la vente de <a href="nierbeurre9.html">ni&egrave;r beurre</a> &agrave; la fin d'la s&eacute;th&eacute;e, che fut une r&eacute;ussite absolue, du mains du point d'veue des organisateurs.<br/>
<br/>
Marie et m&eacute; j'avions pens&eacute; que je nos en allions pouver en acater une djaixaine de pot&eacute;es &agrave; bouan marchi mais quand j'v&ucirc;mes que <a href="gwdec.html">George de Carteret</a>, l'encanteur, &eacute;tait &agrave; les banni &agrave; djaix chelins la pot&eacute;e, je dis &agrave; Marie, &quot;Je n'pouvons pas y touchi &agrave; ches prix-l&agrave;! N'ai pas l'malheur de bider! Je peux en aver miyeu marchi qu'chenna.&quot;<br/>
<br/>
Mais je ne r'vimmes pas sans quand-m&ecirc;me.<br/>
<br/>
Marie avait fait s'n id&eacute;e d'en aver et oulle avait prins la pr&eacute;caution d'apporter deustrais pots dans un pagas.<br/>
<br/>
Et v'chin comment ou s'y print.<br/>
<br/><img src="nb4.jpg" width="240" alt="Du ni&egrave;r beurre" title="" border="0" align="right" />
Quand George &eacute;tait &agrave; faithe la vendue et que toutes les membres de la compagnie &eacute;taient &agrave; d'livrer les pot&eacute;es parmi les acateurs dans l'auditouaithe, Marie s'en fu par en dri&eacute;the de l'estrade ouest qu'ou trouvi la grande pa&icirc;le dans tchi que l'nier beurre avait 't&eacute; fait. Ou trouvi qu'ou n'avait pas 't&eacute; vi&eacute;dgie comme i' faut et qu'i' restait oquo une masse de gratin.<br/>
<br/>
Avec une tchullyi qu'oulle avait apport&eacute; dans sa pouchette ou s'mis &agrave; gratter les bords du bachin avec le r&ecirc;sultat qu'oulle en ramassi chinq ou siex livres qu'ou rapporti dans san pagas.<br/>
<br/>
Jamais je n'avions ieu du nier beurre &agrave; si bouan marchi et je vos asseuthe qu'il a 't&eacute; bain appr&ecirc;ci&eacute; par touos les p'tits Caouains.<br/>
<br/>
</div><div align="center">* * *<br/>
</div><div align="left"><br/>
Eh bain mes chiers lecteurs, v'chin Nou&eacute; oquo une feis.<br/>
<br/>
J'esp&egrave;the que touos les bouans souhaits que j'exprimi l'ann&eacute;e pass&eacute;e ont port&eacute; fruit.<br/>
<br/>
Je les rep&egrave;te oquo ch'tte ann&eacute;e et je voudrais bain sp&eacute;cialiser et nommer touos les siens &agrave; tchi que je souhaite un bouan Nou&eacute; et une nouvelle ann&eacute;e de prosp&eacute;thit&eacute;, mais la gazette ne s'sait pas grande assez et les siens qui par accident pouorraient se trouver oubli&eacute;s dans la liste aithaient p't-&ecirc;tre raison de lus trouver froua&icirc;ssis.<br/>
<br/>
Ch'est pourtchi pour qu'i' n'y ait pon d'jalousie, permettez-m&eacute; de g&eacute;n&eacute;raliser et d'souhaiter toutes les bouannes choses possiblyes &agrave; touos mes lecteurs sans exception.<br/>
<br/>
Tandis qu'j'y pense, i'y a une chose que j'voudrais mentionner.<br/>
<br/>
Dans l'cas que tchiqu'uns d'entre vous voudraient donner une Christmas Box au Caouain et que je ne s'sais pas &agrave; la boutique quand ou vaindrez ergardez bain d'adressi autchune chose qu'ous aithez apport&eacute; au nom du <b>Caouain</b>, que che sait un picot, un pithot ou une cass&eacute;e d'Whiskey.<br/>
<br/>
Ou viyiz si d'la marchandise de chu genre-l&agrave; n'est pas mertchie partitchuli&egrave;thement &agrave; man nom, le Chef a la mauvaise habitude de s'imaginer que v'la tch'est intentionn&eacute; pour li et il emporte tout siez-li.<br/>
<br/>
Ch'est l&agrave; iune de ses pus grandes faibli&egrave;sses.<br/>
<br/>
A tous mes lecteurs et lectrices je souhaite un bouan Nou&eacute; et une heutheuse Nouvelle Ann&eacute;e.<br/>
<br/>
<i><a href="gwdec.html">Caouain</a></i><br/>
<i>Les Chroniques de Jersey 24/12/1927</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="betsy1927.html">L'Esbranlement de Betsy</a><p>
<li><a href="betsy.html">L'Esbranlement d'Betsy</a><p>
<li><a href="cahouain_betsey1927.html">Chein que vos raconti le Sieur Caouain dans la gazette de Samedi</a><p>
<li><a href="piegardedorey.html">Une Cause Civile d'La Garde contre Dorey</a><p>
<li><a href="enfuntchis.html">L's' Enfuntchis</a><p>
<li><a href="enfuntchis1935.html">L's'Enfuntchis</a><p>
<li><a href="betsy1934.html">L'Esbranlement d'Betsy</a><p>
<li><a href="betsy1934b.html">Une Bord&eacute;e J&egrave;rriaise</a><p>


<li><a href="sethee1930.html">En cherche d'femme: annonches</a><p>
<li><a href="sethee1916.html">S&eacute;th&eacute;e Jerriaise 1916</a><p>
<li><a href="bouonscompagnons.html">Les Bouons Compagnons</a><p>
<li><a href="sethee1953.html">S&eacute;th&eacute;e J&egrave;rriaise 1953</a><p>
<li><a href="painconcert.html">How they fared at the concert</a><p>
<li><a href="stjean.html">Une s&eacute;th&eacute;e d'Jerriais &agrave; St.-Jean</a><p>
<li><a href="thiatre.html">L&eacute; thi&acirc;tre</a><p>

<li><a href="assembliee/nierbeurre2002.html">La S&eacute;th&eacute;e d'Ni&egrave;r Beurre 2002</a><p>
<li><a href="assembliee/nierbeurre1962.html">La Bord&eacute;e d'Ni&egrave;r Beurre 1962</a><p>
<li><a href="nierbeurre2.html">L&eacute; Ni&egrave;r Beurre</a><p>
<li><a href="nbeurre.html">La faith'thie d'ni&egrave;r beurre</a><p>
<li><a href="nierbeurre3.html">Film du Ni&egrave;r Beurre</a><p>
<li><a href="nierbeurre.html">Une Bord&eacute;e d'Nier-Beurre</a><p>
<li><a href="nierbeurre4.html">L&eacute; Ni&egrave;r Beurre</a><p>
<li><a href="nierbeurre5.html">L&eacute; Ni&egrave;r Beurre</a><p>
<li><a href="nierbeurre6.html">L&eacute; Ni&egrave;r Beurre</a><p>
<li><a href="nierbeurre7.html">L&eacute; Ni&egrave;r Beurre</a><p>
<li><a href="nierbeurre8.html">La Fa&icirc;s'z&iuml;e d'gni&euml;r Beurre si&eacute;s l'F'lip Jourdgniao&ucirc;x</a><p>
<li><a href="nierbeurre9.html">L&eacute; Ni&egrave;r Beurre</a><p>

<li><a href="pmnierbeurre.html">Merrienne et l'Ni&egrave;r-Beurre</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/betsy2.html by HTTrack Website Copier/3.x [XR&CO'2014], Tue, 15 Jul 2025 13:47:13 GMT -->
</HTML>

