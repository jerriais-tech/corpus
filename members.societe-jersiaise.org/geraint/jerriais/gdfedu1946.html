<HTML>

<!-- Mirrored from members.societe-jersiaise.org/geraint/jerriais/gdfedu1946.html by HTTrack Website Copier/3.x [XR&CO'2014], Tue, 15 Jul 2025 13:46:35 GMT -->
<HEAD>
<TITLE>Les d'vis du Buan'homme George</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les d'vis du Buan'homme George</h2></font></center><p>

J'avais tr&eacute;jous pens&eacute; qu'les femmes &eacute;taient dr&ocirc;les, - ach'teu j'en sis bein seux! Ma M&eacute;rayeu m'a tr&eacute;jous fichi au nez qu'oulle est pus auffaite qu&eacute; m&eacute; car oulle avait tait au Coll&egrave;ge, et m&eacute; j'navais 'tait qu'&agrave; l'&ecirc;cole Wesleyenne &agrave; <a href="st_ouen.html">St. Ou</a>.<br/><br/>

Ch&acirc;que fais au'ou passait des r'merques entouore m'&ecirc;ducation j'pensais &agrave; m&eacute;-m&acirc;me: &quot;Time will tell,&quot; coumme i disent en Angliais, - et une chose s'arrivi l'aut' s&eacute; qui m'a rasseuth&eacute; qu&eacute; jsis pas si b&ecirc;te coumme ou' crait.<br/>
<br/>
L'aut' s&eacute;, &ecirc;pr&egrave;s l't&eacute;, coumme j'd&ecirc;halais man chipaud&eacute; pour fumer une pip&eacute;e de p'tun, nout' Frankie, qu'es ach'teu dans Standard Four &agrave; l'&ecirc;cole, et qu'est tr&eacute;jous &agrave; bailli t'sa becque de fractions, d'mandi &agrave; sa m&eacute;the de y'aidgi &agrave; faithe s'en homework. I' pathai qu'il avait une soumme &agrave; faithe qu'en 'tait pienne, de fractions, - et sa m&egrave;the m&eacute; r'gardi d'travers coumme pour m&eacute; dithe. &quot;L&agrave; - tu vait bein &agrave; tchi qui va quant il a besoin d'tchiqu'uns &agrave; y'aidji, nout' gar&ccedil;on.&quot; Mais quant ou' r'gardi la soumme ou' z'ethi&ecirc;tes peut m'tchulbut&eacute; avec une piumme de poule quand j'la ouit dithe au mousse qu'oul'tait trop ambaras&eacute;e &agrave; rac'c'mod&eacute; des cauches, et qui f'sait mus d&eacute; d'mand&eacute; &agrave; san p&eacute;the de y'aidji, li qui n'avait jamais rein &agrave; faithe que d'fumer sa pipe et envier ses chendres d&eacute; p'tun partout sus sans neu tapis qu'oulle avait attendu si longtemps pour accat&eacute; &agrave; cause de l'otchupation.<br/>
<br/>
L&eacute; v'la don l'mousse qui s'en vein &agrave; m&eacute; avec tout s'un coup pourtchi qu'ma buanne femme m'avait bailli la djabbe. J'tait y'ieunne de ches tchestions l&agrave; qu'les ma&icirc;tres d'&ecirc;cole sont tr&eacute;jous &agrave; d'mand&eacute; &egrave;s puourres mousses pour vais s'ils ont des p'tits boudins dans la t&ecirc;tes. L'la f'chin:<br/>
&quot;Si une poule et d'mi ponds un oeu et d'mi dans un jour et d'mi, combein qui faudrait de poules pour pondre une douzaine d'oeus dans un jour?&quot;<br/>
<br/>
J'm&eacute; gratti la t&ecirc;te et je r'gardi la M&eacute;rayeu d&eacute; la carre de m'nyi, mais o&ugrave; tait &agrave; r'ac'c'mod&eacute; ses cauches d'une telle vitesse qu&eacute; j'sis seux qu'oulle 'tait &agrave; mantchi la maintchi des creux, car oulle 'tait si praissie de patha&icirc;tre embarass&eacute;e qu'oulle avait oubli&eacute; de mettre ses lunettes qu'&eacute;taient a c&ocirc;t&eacute; d'san pan'yi &agrave; cuoutre!<br/>
<br/>
O&ugrave; savais bein, si j'avais voulu, j'en avais qu&eacute; pour une munutte &agrave; vos d&ecirc;frichonn&eacute; chutte fichue tchestion l&agrave;, m&eacute;, mais i'm'vint une id&eacute;e &agrave; la t&ecirc;te qu&eacute; si j'l&eacute; faisais chutte fais, i'm'enb&ecirc;tetait la t&ecirc;te pour y'a&icirc;dji tuous les sieurs, et pis, &eacute;tou, j'voulais vais si M&eacute;rayeu 'tait si s'merte coumme o&ugrave; l'en avait tr&eacute;jous fait la minne, - ch'est pourtchi j'dis au Frankie qu&eacute; j'm&eacute; souv'nais qu&eacute; j'tait l&agrave; y'iunne des tchestions qu'sa m&eacute;the avait y'eu dans s'nexamain au Coll&egrave;ge quant ou' gagni la m&eacute;dalle, et qu&eacute; j'tais seux qu'oulle &eacute;thait mal au tcheu si j'lis donnais pas la chance d&eacute; nos montrer coumment qu'oulle avait r&ecirc;ponnu la tchestion au Coll&egrave;ge.<br/>
<br/>
S'o&ugrave; z'avi&ecirc;tes oui la M&eacute;rayeu! Oh mais George, qu'ou m'dit: &quot;Coumment qu'tu peux dithe des mensonges d&eacute; m&ecirc;me: Tu d&eacute;v'thais bein saver qu'les ma&icirc;tres du temps pass&eacute; n&eacute; d'mandais pas d'tchestions qu'&eacute;taient si binasses; - &agrave; m'id&eacute;e, ch'est seux qu&eacute; l'ma&icirc;tre &agrave; Frankie y'a donn&eacute; chutte tchestion la pour vais s'il est assez intelligent pour sav&eacute; qu'une poule et d'mi n&eacute; s'sait pas capab'y'e d&eacute; pondre autchune chose, sans p&acirc;sl&eacute; d's'oeus, car une poule et d'mi &eacute;thait trais pids, et trais y's'ieurs, et trais ailes, mais i' sait impossib'y'e d'aver un dri&egrave;the et d'mi!<br/>
<br/>
Nou viyait bein qu&eacute; l'puourre p'tit Frankie &eacute;tait aussi peuzzl&eacute; qu'sa m&eacute;the! Quant &agrave; m&eacute;, j'fis la minne que j's'avais pas la r&ecirc;ponse, car j'voulais pas faithe trop d'&ecirc;pi&eacute; &agrave; M&eacute;rayeu en lis montrant qu&eacute; j'tais r&eacute;ellement pus s'merte qu&eacute; yi, ch'est pourtchi j'dis &agrave; Frankie qu&eacute; j'tais pas trop buoun m&eacute;-m&ecirc;me dans les fractions, car j'avais 'tait si longtemps &agrave; la C&ocirc;te quand j'tais janne que j'tais bein pus auffait &egrave;s d&eacute;cimulles qu'&egrave;s fractions.<br/>
<br/>
M&eacute;rayeu m&eacute; r'gardi dr&ocirc;lement, mais ou' n'osit pas dithe rein, et l'Frankie s'en alli siez not' vaisin pour t&eacute;l&eacute;phoner &agrave; san parchonn'yi Bram Du'qu'min, qu'est dans Standard Five, pour l'is d'mander si san p&eacute;the, qui travaille dans Hill Street, puourrait l'is dounn&eacute; la r&ecirc;ponse &agrave; chutte tcherounne de tchestion l&agrave;. Quant i'r'vint, i'nos dis qu'la r&ecirc;ponse 'tait &quot;Une douzaine&quot; et qui y'avait pens&eacute; &agrave; sans tout seu, car s'n'ami n'tait pas siez li. Quand j'dis &agrave; M&eacute;rayeu qu&eacute; j'savais bein la r&ecirc;ponse tout l'temps, m&eacute;, ou' n'vouli pas m'craithe. Ou'm'dis que Frankie avait prouv&eacute; qui 'tait pus affait qu'san p&egrave;the &egrave;s chiffres.<br/>
<br/>
J'&eacute;thais bein deu sav&eacute; qu&eacute; j'pouvais pas gagni avec la M&eacute;rayeu, - oulle a tr&eacute;jous l'dernier mot. Mais j'sis seux qu'au jour d'aniet qu'ou n'sait pas coumment travailli chutte soumme-l&agrave;!<br/>
<br/>
<i><a href="lefeuvre.html">George d'La Forge</a><br/>
Les Chroniques de Jersey 23/11/1946</i><br/>
<br/>
&nbsp;<p>
<FONT SIZE=2>
<ul>

<li><a href="eduvoc.html">L'&ecirc;duc&acirc;tion</a><p>
<li><a href="education2.html">J&egrave;rriais dans les &ecirc;coles - apr&egrave;s un trimestre</a><p>
<li><a href="teaching.html">Teaching L&eacute; J&eacute;rriais</a><p>
<li><a href="classes.html">Tchiques phrases qu'nou fait s&egrave;rvi dans les cl&acirc;sses</a><p>
<li><A HREF="edannonce.html">Annonce pouor un Ma&icirc;tre ou eune Ma&icirc;tresse</A><p>
<li><a href="assembliee/collegevictoria.html">Visite au Coll&egrave;ge Victoria</a><p>
<li><a href="education.html">L'&Ecirc;duc&acirc;tion en J&egrave;rriais</a><p>
<li><a href="ecole2.html">J&eacute; l'appr&icirc;nmes tout du ma&icirc;tre d'&ecirc;cole</a></li><p>
<li><a href="caullege.html">La Vendue au Caull&egrave;ge de La Trintai</a><p>
<li><a href="jumelage1.html">Charte d&eacute; Jumelage</a><p>
<li><a href="jourg.html">L&eacute; grand jour</a><p>
<li><A HREF="escollyi.html">Les pouchettes d'un escollyi</A><p>
<li><A HREF="tchittai.html">Quand j'tchit'tai l'ecole</A><p>
<li><a href="savait.html">Tchest qu'en savait l'pus des deux?</a><p>
<li><a href="leconjp.html">La L&eacute;&ccedil;on</a><p>
<li><a href="gdfcmin.html">En c'min p&acirc;ssant</a><p>

<li><a href="gdfedu1964.html">Quand j'allais &agrave; l'&ecirc;cole!</a><p>
<li><a href="gdfedu1977b.html">L'&ecirc;duc&acirc;tion</a><p>
<li><a href="gdfedu1977.html">En r'v&eacute;nant d'l'&ecirc;cole</a><p>
<li><a href="gdfecole.html">&Agrave; l'&ecirc;cole</a><p>
<li><a href="gdfnoblieche.html">Nobli&egrave;che oblyige</a><p>
<li><a href="gdfpeine.html">&Agrave; ch&acirc;que jour suffit sa peine!</a><p>


<li><a href="deuxetdeux.html">Histouaithe des vi&egrave;rs</a> <p>
<li><a href="mannzafou.html">L'Inspecteu' et les Mannz-&agrave;-fou!</a><p>
<li><a href="ecole1937.html">L&eacute; Ma&icirc;t' d'&Ecirc;cole</a><p>
<li><a href="camarade.html">Tchesque est dev'nu d'mes camarades d'&ecirc;cole</a><p>
<li><a href="1ethetourr.html">L'Ecole de la Premi&egrave;the Tourr!</a><p>
<li><a href="maitredamian.html">Ma&icirc;tre Damian</a><p>
<li><a href="pmlouogements.html">La Politique, les louogements et l's &ecirc;coles</a><p>
<li><a href="progresfmh.html">L&eacute; Progr&egrave;s</a><p>
<li><a href="systeme.html">Nouvieau Syst&egrave;me</a><p>
<li><a href="gallie.html">La Gal'lie des Mousses</a><p>
<li><a href="1jour.html">L&eacute; preunmi&eacute; jour d'l'&ecirc;cole</a><p>
<li><a href="jannetsw.html">Mes Jannes Jours</a><p>
<li><a href="ponctuation.html">La Ponctu&acirc;tion</a><p>
<li><a href="granmvoc.html">L&eacute; vocabulaithe granmatical</a><p>
</ul>

</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gdfedu1946.html by HTTrack Website Copier/3.x [XR&CO'2014], Tue, 15 Jul 2025 13:46:35 GMT -->
</HTML>
