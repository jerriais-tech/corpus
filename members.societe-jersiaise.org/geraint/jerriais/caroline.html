<HTML>

<!-- Mirrored from members.societe-jersiaise.org/geraint/jerriais/caroline.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>Caroline et sa crinoline!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Caroline et sa crinoline!</h2></font></center><p>

<CENTER><TABLE><TR><TD>
............. Et mon doux!<br/>
Comme te v'la paquie ma pouore Carolinne,<br/>
Ov tes biaux biaux et ta crinollinne,<br/>
N'ou dirait pardingue qu'tu revains du sonneux,<br/>
Te v'la ben &eacute;pinguie, regarde dont tes gueveux<br/>
Qui fliottent au vent ov tes falballas,<br/>
Et di m&eacute; ouest donc ouest que tu t'en vas?<br/>
<br/>
J'm'en vais vite siez nous, et pour tout de bon,<br/>
Ergarde dans qu'il &eacute;tat est man pouore cotillon.<br/>
En sortant d'l&eacute;glise, crac, le v'la qui trille,<br/>
Et quand j'r'garde i tenait &agrave; une qu'ville,<br/>
Pis touos les avers, et jusqu'au Tom D'La Haie,<br/>
Qu'iest tr&eacute;jous si ben paqui dans ses neuves braies,<br/>
S'minrent tous &agrave; crier, &#8220;r'gardez la Carolinne<br/>
Qui perd san cotillon atou sa crinollinne!&#8221;<br/>
Impertinens quou z&egrave;tes que je m'mins &agrave; lu dire,<br/>
Et les v'la a s'moqui d'm&eacute; et de lus mettre &agrave; rire,<br/>
A couore souotre m&eacute;, et &agrave; faire des houras!<br/>
A faire d&eacute;haller touos les tchans et les cats.<br/>
Tais t&eacute;, tais t&eacute; ma fille, je l'us f'rai p&eacute;yi pour<br/>
J'en verrai tout sauter, j'en irai &agrave; la Cour.<br/>
<br/>
N'y va pon, cr&eacute; m&eacute;, car tu te feras moqui<br/>
De touos chez villais qui sont p&ecirc;tris d'orgui.<br/>
<br/>
Si ferai, si ferai j'irai, et le biau Tom D'La Haie<br/>
Y perdra ses sous ou y laissera ses braies<br/>
Le laidure verra, li qui est de la ville<br/>
Si chest d'm&ecirc;me qu'nou fait la carre &egrave;s filles.<br/>
Si le John le savait, chest li qui s'rait m&acirc;ri,<br/>
Ecoute ma fille, car je n'tai pon couore tout di.<br/>
En couorant pus vite pour mus m'&eacute;capper,<br/>
V'la tip on un tchan qui queurt opr&egrave;s m&eacute;,<br/>
En viyant ma robe qui tout d'un bord pendait,<br/>
La baloque en ouassant en fait v'nin trais ou quatre,<br/>
Qui sautent d'ri&egrave;re m&eacute; et dans la boe m'abatte,<br/>
Ma pouore crinolinne i l'ont toute ravagie<br/>
R'garde ma hardelle comme oul est toute trillie?<br/>
<br/>
Je te l'avais ben dit quand je te vis ov chu fro<br/>
J'tais seure ma fille qui t'arriverait quique dro<br/>
Tu &eacute;tais comme une Jougue dans une large pouque<br/>
Et comme un Epe&ucirc;rat j&ucirc;qui sus une frouque.<br/>
Nou t'&eacute;rait prins pour un barrique vi&eacute;de,<br/>
Touon&eacute; sus sa bonde ov des cercles touos raides.<br/>
J'ne m'&eacute;tonnes pus que tchans et gar&ccedil;ons<br/>
S'moquent de nouos robes et cotillons;<br/>
I sont touos d'un avis et pis s'entre disent<br/>
Qui gna pus de run pour &iuml;eux &agrave; l'&eacute;glise :<br/>
Je p&acirc;le des gar&ccedil;ons, car les tchans et les cats<br/>
En nos viyant nos craient d'z'Epe&ucirc;rrats,<br/>
Et n'm&eacute;tonne pus ma pouore Carolinne,<br/>
Qui z'aient mins en d'locre ta belle crinollinne.<br/>
Cr&eacute; m&eacute;, cr&eacute; m&eacute;, ne va pon &agrave; la Cour<br/>
Ch'nest pon la qu'nou fait l'mus l'amour.<br/>
P't'&ecirc;tre ben, mais .................................<br/>
................................... mais qui? Cr&eacute; m&eacute;, n'y va pas,<br/>
Car sit u y vais, seure tu t'en repentiras.<br/>
</TD></TR></TABLE></CENTER><p>
<br/>
<i>1858</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="habvoc.html">L'habilement en J&egrave;rriais</a><p>
<li><a href="gdfhabillement.html">L'Habillement Des Femmes</a><p>

<li><a href="habitsfemmes.html">Habits et... femmes</a><p>
<li><a href="patrobes.html">Les longues patouilles de robes</a><p>
<li><a href="robemode.html">La Robe &agrave; la Mode</a><p>
<li><a href="skirts.html">The Question of Shorter Skirts</a><p>
<li><a href="madmode.html">Madame La Mode</a><p>
<li><a href="braies.html">L&eacute; Caouain porte les braies</a><p>

<li><a href="nora_criena.html">La villaise s'crait bein brave</a><p>
<li><a href="gdfmode.html">&Ecirc;tes-ous &agrave; la mode?</a><p>
<li><a href="gdfhabits.html">L's Habits du temps pass&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/caroline.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>

