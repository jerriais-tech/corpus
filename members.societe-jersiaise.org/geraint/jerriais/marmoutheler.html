<HTML>
<HEAD>
<TITLE>&Agrave; s'marmo&ucirc;theler</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>&Agrave; s'marmo&ucirc;theler</h2></font></center><p><br>

Conna&icirc;ss'-ous l'histouaithe d&eacute; Narcisse? S'lon la mythologie Grecque, ch'tait un janne homme tchi 'tait si b&eacute; qu&eacute; quand i' s'&ecirc;pyit r'fli&eacute;chi dans eune mathe, i' restit, m&acirc;t&eacute; l&agrave; coumme eune &ecirc;tendp&egrave;rque &agrave; s'marmo&ucirc;theler, amouotheux d's&eacute;-m&ecirc;me, jusqu'&agrave; ch'qu'i' fut changi en eune qu&eacute;zette par les dgieux. Ch'est en tchi l'nom Lat&icirc;n d'la g'zette est <I>Narcissus</I> et quand nou vait ches flieurs, les t&ecirc;tes ba&icirc;ssies &agrave; r'garder en bas, nou comprend a&icirc;siment l'&icirc;nspith&acirc;tion du nom.<br>
<br>
Mais les gens sont-i' narcissistes au jour d'aniet! Nou sait bein qu'i' n'y'a dg&eacute;the d&eacute; sgorn&eacute;r&ecirc;sses d&eacute; cosm&eacute;tique siez les danmes mais i' sembl'ye qu'achteu l's hoummes, ieux &eacute;tout, n'peuvent pus r'sister &egrave;s cr&egrave;mes et baumes et onguents. Et v'l&agrave; qu'i' sont &agrave; lus marmo&ucirc;theler et lus mitha&ucirc;der, &agrave; lus onguenner et lus r'onguenner, et &agrave; lus r&acirc;ser et lus &egrave;rr&acirc;ser auve ches nouvieaux r&acirc;seurs &agrave; trais leunmelles ou quat' leunmelles, ou pr&eacute;chainement sans doute, ch&icirc;n leunmelles.<br>
<br>
L&eacute; monde, s&eacute; boule-t-i' mus quand ch'est gra&icirc;ssi atout d'la cr&egrave;me &agrave; mucrithie? S'lon l'vi&egrave;r <a href="ditons.html">diton</a>, bieaut&eacute; sans bou&ocirc;nt&eacute; n'est qu'vannit&eacute;, mais les gens veulent garder lus jann&egrave;che pus longtemps, m&ecirc;me si chenna veurt dithe qu'i' faut s'vouer au cout&eacute; du seurgien.<br>
<br>
I' sembl'ye qu'les cheins du Rouoyaume Unni s'font op&eacute;ther pouor la cosm&eacute;tique pus qu'les cheins du restant d'l'&Ucirc;rope, mais pouor achteu mains qu'les Am&eacute;thitchains. Tchi partie du corps qu'ous &eacute;th&ecirc;tes cop&eacute;e et stitchie, vous? Ou aim'th&ecirc;t'-ous vos r&eacute;duithe auve l'a&icirc;gue d&eacute; ch't aspithateu tchi chuche eune bouqu't&eacute;e d'gra&icirc;sse d&eacute; dans l'corps?<br>
<br>
Assa, pouor d&eacute; m&eacute; i' vaut mus s'gr&icirc;si qu&eacute; s'gra&icirc;ssi &#150; &egrave;rgardez l'Bou&ocirc;n Dgieu, li, il a eune longue blianche barbe et viyant qu'il est eune Trinnet&eacute; &agrave; san tout seu, i'n'a janmais &agrave; s'&egrave;rgarder dans l'mitheux!<br>
<br>

<i><a href="jerpoem.html">Geraint Jennings</a></I><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="shampoo.html">&#147;Tu m'lav'thas et j&eacute; s'sai pus blianc qu'la n&eacute;&#148;</a><p>
<li><a href="nora_criena.html">La villaise s'crait bein brave</a><p>
<li><a href="mode.html">La mode</a><p>

<li><a href="sonnet3.html">3: &Egrave;rgarde tan mitheux; di au chein qu'tu'y vai</a><p>
<li><a href="sonnet77.html">77: Tan mitheux t'mouontre coumme tchi qu&eacute; tu'es &acirc;gi</a><p>
<li><a href="mitheux.html">L&eacute; mitheux</a><p>


<li><a href="shalott.html">La D'moua&icirc;selle du Sellot</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
