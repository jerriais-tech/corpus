<HTML>

<!-- Mirrored from members.societe-jersiaise.org/geraint/jerriais/dcaen1938.html by HTTrack Website Copier/3.x [XR&CO'2014], Tue, 15 Jul 2025 13:59:42 GMT -->
<HEAD>
<TITLE>Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas</h2></font></center><p>

Quand Ma&icirc;t'e Cli&eacute;ment d'Caen v&icirc;nt hier cherchi s'n Almonas, comme il en a tr&eacute;jous l'habitude la s'maine de Nou&eacute;, je li offr&icirc;mes les compl&icirc;ments d'la saison en li disant que je li souhaita&icirc;mes une aussi bouanne Nouvelle Ann&eacute;e comme la sienne qui vaint de s'&ecirc;couler avait 't&eacute;. Car je savions bain que l'bouonhomme avait fait diversement bain sus ses patates et avait ieu une bouanne saison d'tomates ettou.<br/>
<br/>
Et Ma&icirc;t'e Cli&eacute;m nos ra&icirc;ponni. &quot;Je vos r'mercie pour vos bouans souhaits et i' faut esp&eacute;ther que la Nouvelle Ann&eacute;e es'sa bain miyeuthe que chette-ch&icirc;n, car autrement je sis un homme ruin&eacute;!&quot;<br/>
<br/>
&quot;Oh, Ma&icirc;t'e Cli&eacute;m,&quot; je li d&icirc;mes, &quot;ou n'allez pas nos convaincre que djais-neufs chents trente-huit n'a pas 't&eacute; une ann&eacute;e d'or pour vous, car souos touos rapports i' n'y avait pas un autre fermi dans votre p&acirc;raisse qu'avait r&ecirc;ussi comme vous.&quot;<br/>
<br/>
&quot;Nan, j'admets bain tout chenna,&quot; qu'i' s'fit, &quot;mais ch'est la calamit&eacute; de chute semaine qu'a tr&eacute;butchi tout!&quot;<br/>
<br/>
&quot;Bon? tch'est qui s'est don arriv&eacute;?&quot;<br/>
<br/>
&quot;La maudite gel&eacute;e, sapresti! Je n'm'attendais pas que je nos n'allions aussi subitement &ecirc;tre &ecirc;prouv&eacute;s d'la sorte par un temps aussi infernal et je n'avais pas prins mes pr&eacute;cautions. A cause de la plyie continuelle que j'avons ieu touos les autres jours, mes terres &eacute;taient comme un bourbyi, nou n'pouvait pas cachi d'sus, avec le r&ecirc;sultat que je n'pus pas entrer mes raves en temps et j'en ai quatre vr&eacute;gies qui sont entchiethement perdues. Il est vrai que j'ai tchiques bannel&eacute;es d'navets mais tch'est qu'ch'est qu'chenna avec un fliotch&egrave;t d'b&ecirc;tes-&agrave;-cornes comme j'ai. Et che n'est oquo pas l&agrave; tout.<br/>
<br/>
Une partie d'mes patates dans les soyiers sont fiches! Jamais je n'en ai oquo perd par la gel&eacute;e, mais chute bord&eacute;e ichin che n'est pas d'm&ecirc;me. Je les visiti l'aut'e matin afin de m'asseuther qu'i' n'y eusse pas de couothants d'air, mais &agrave; ma grande surprinse, quand j'v&icirc;ns &agrave; les manier illes 'taient comme des galots et je sis bain seux que quand i' s'sont d&ecirc;gel&eacute;es j'en aithai perdu pus qu'les treis-quarts. Avec la s'menche au prix qu'oulle est je n'pouorrai pas les rempliaichi.<br/>
<br/>
Criyous que j'm'en vais payi des treis ou quatre chelins la casse pour de la s'menche? Nennin par exemplye! J'aimethais mus la&icirc;ssi ma terre &agrave; pa&icirc;tre &egrave;s coucous!&quot;<br/>
<br/>
&quot;Eh bain Mess de Caen,&quot; je li d&icirc;mes, &quot;je sommes bain affligis de penser qu'ous avez ieu touos ches malheurs-l&agrave; et je vos offrons notre pus profonde sympathie.&quot;<br/>
<br/>
&quot;Je vos r'mercie,&quot; qu'i' nos ra&icirc;ponni, &quot;et j'apprecie vos sentiments, mais ch'n'est pas chenna qui rempliaiche ma marchandise.<br/>
<br/>
Et pis j'n'ai pas fini. Ou n'avez pas oquo ou&iuml; tout.<br/>
<br/>
 Jeudi matin quand j'fus pour d&ecirc;haller man &quot;lorry&quot; pour faithe un  tch&eacute;thiage, pas moyen de l'mettre en marche. Il 'tait &agrave; sa pliaiche ordinaithe souos la tcherquethie et j'avais prins la pr&eacute;caution de couvri bain le d'vant avec des sacs et un tarpa&ucirc;lin, mais malgr&eacute; chenna la maudite gel&eacute;e saisi l'ieau d&eacute; d'dans si bain que l'engin est bost&eacute; et un m&eacute;canicien qui s'y conna&icirc;t m'a inform&eacute; que che s'sa une affaithe de vingt louis pour le r'mettre en &ecirc;tat.<br/>
<br/>
Par en d'sus de touos ches malheurs-l&agrave;, comme si che n'tait pas assez, ma &quot;bath-room&quot; qui m'avait cou&ocirc;t&eacute; une petite fortune &agrave; installer i' y a deux ans, est tout-&agrave;-fait en d&ecirc;route. L'ieau a gel&eacute; dans les tuyaux et i' sont en partie cr&eacute;v&eacute;s. I' s'en va faller faithe venin les pliombiers et je tremblye d'penser au compte que j'aithai &agrave; lus payi quand la job es'sa finie. ch'est des gars qui n'travaillent pas &agrave; bouan marchi!<br/>
<br/>
Quand ou v'nez tout-&agrave;-l'heuthe de m'souhaiter que la Nouvelle Ann&eacute;e es'sa aussi prosp&eacute;the comme la derni&eacute;the, ou n'saviez pas tout chennech&icirc;n sans doute, mais je vos asseuthe que je n'veurs pas subi une deuxi&egrave;me feis de patheilles av&acirc;ries.&quot;<br/>
<br/>
J'avons ou&iuml; d'pis que Ma&icirc;t'e Cli&eacute;m n'a pas 't&eacute; l'seul victime du terriblye temps qui vaint de s'passer, et qu'i' y en a ieu dans qu&acirc;si toutes les p&acirc;raisses qu'ont pus ou mains souffert, mais i' faut esp&eacute;ther que l'nombre n'en est pas trop &ecirc;lev&eacute;.<br/>
<br/>
A chute saison chin ch'est &agrave; nous de t&acirc;chi d'oublier toutes nos &ecirc;preuves et nos chagr&icirc;ns et nos lanchi dans la Nouvelle Ann&eacute;e dans l'esp&eacute;thance qu'ou nos r&ecirc;serve la sant&eacute; et touos les bonheurs que je nos entre souhaitons.<br/>
<br/>
Mes chiers lecteurs et lectrices, le vier Caouain c'menche &agrave; ch&acirc;tchi au manche mais enfin il est oquo l&agrave; pour vos offri ses pus sinc&egrave;thes souhaits pour un Bouan Nou&eacute; et une Heutheuse Nouvelle Ann&eacute;e.<br/>
<br/>
<i><a href="gwdec.html">Caouain</a><br/>
Les Chroniques de Jersey 24/12/1938</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="noue/bouannoue.html">Bouan Nou&eacute;!</a><p>
<li><a href="cahouainnoue1928.html">L&eacute; Caouain &agrave; Nou&eacute; 1928</a><p>
<li><a href="cahouainnoue1932.html">J'n'sais pon tchi sorte d'Nou&eacute; que vous avez pass&eacute;, buannes gens</a><p>
<li><a href="cahouainnoue1923.html">L&eacute; Caouain &agrave; Nou&eacute; 1923</a><p>
<li><a href="cahouainnoue1914.html">Touos l's ans &agrave; Nou&eacute; j'ai ieu l'habitude d'adressi &agrave; mes lecteurs des bouans souhaits</a><p>
<li><a href="cahouainnoue1915.html">&quot;Here's Father Christmas!&quot;</a><p>
<li><a href="cahouainan1910.html">M&eacute;, qui n'a pas ieu un seule Christmas-box</a><p>
<li><a href="hibou1917.html">Ou z'allez &ecirc;tre d&eacute;sappoint&egrave;s, mais pas pus qu'm&eacute;</a><p>
<li><a href="hibou1917a.html">Je voudrais saver, m&eacute;</a><p>
<li><a href="cahouainnoue1912.html">J'&eacute;tais malade par aver mangi du stoffing</a><p>
<li><a href="cahouain_vilain.html">J'sis un bein vilain ou&ecirc;s&eacute;</a><p>

  
<li><a href="cahouain_tonmates.html">Mait'e Cli&eacute;ment d'Caen est bain d&ecirc;termin&eacute; de jamais n'cra&icirc;tre d'aut'es tomates</a><p>
<li><a href="cahouain_strike.html">Ma&icirc;t'e Cli&eacute;ment d'Caen &eacute;tait &agrave; s'r&ecirc;joui l'aut'e jour que la &quot;strike&quot; &eacute;tait finie</a><p>
<li><a href="cahouain_cliemenragi1927.html">Sou voulez faithe Ma&icirc;t'e Cli&eacute;ment d'Caen enragi</a><p>

<li><a href="cahouain_wireless.html">Ma&icirc;t'e Cli&eacute;ment d'Caen et l'wireless</a><p>
<li><a href="amuser1926b.html">Pour vos amuser</a><p>
<li><a href="amuser1926a.html">Pour vos amuser</a><p>
<li><a href="bestman.html">L&eacute; &#147;best man&#148; &egrave;s neuches</a><p>
<li><a href="noue/cliementdcaen.html">Nou&eacute; siez Cli&eacute;ment d'Caen!</a><p>
<li><a href="dcaenlanchon.html">Cli&eacute;ment d'Caen va au lanchon</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/dcaen1938.html by HTTrack Website Copier/3.x [XR&CO'2014], Tue, 15 Jul 2025 13:59:42 GMT -->
</HTML>
