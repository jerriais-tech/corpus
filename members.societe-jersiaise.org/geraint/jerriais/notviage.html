<HTML>

<!-- Mirrored from members.societe-jersiaise.org/geraint/jerriais/notviage.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>Not' viage</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Not' viage</h2></font></center><p><br>
<CENTER><TABLE><TR><TD>
J'fumes en vacanses l'ann&eacute;e pass&eacute;e les deux d'nous,<br>
J'all&icirc;mes &agrave; Londres pouor tchinze jours au mais d'A&ocirc;ut.<br>
J'embertch&icirc;mes don sus 'l'Ile de Serc',<br>
Ch'tait not' preunmie fait et j'taimes touos fiers<br>
Et j'taimes jaie coumme des pincheons.<br>
<br>
Aupr&egrave;s que l'bat&eacute; fut en Route pas bein liain<br>
J'c'mench&icirc;mes &agrave; senti l'd&egrave;jeuner et j'eumes fain<br>
J'mang&icirc;mes d's oues et du jambon,<br>
Des beurr&eacute;es d'Gl&egrave;e, man bouanhoumme ch'tait bon,<br>
Pour tchi qu'temps j'nos trouv&icirc;mes bein.<br>
<br>

D'vant &ecirc;tre arriv&eacute;es en Dgu&egrave;rn&eacute;sey, Oh man doue,<br>
I'ventait du et j'nos viyaimes hors &agrave; fonde,<br>
J'taimes verte coumme des chours touos les deux<br>
J'taimes si malade qui j'en avaimes pieux<br>
Bein sieux j'soignimes les paissons.<p>

En arrivant, j'pass&icirc;mes la douanne j'fumes fouailles,<br>
I'voulaient saver tchi qu'j'avaimes de muches.<br>
J'lus d&icirc;mes pas rein mais d'g&acirc;tre sait<br>
I'vites que ch'te pas la v&eacute;thit&eacute;<br>
Fallit lus payi quatre louis.<br>
<br>
Je n'p&ucirc;mes pas trouver not' Hotel<br>
V'la tchi s'fait<br>
Qu&eacute; j'couoch&icirc;mes dans un fichu parc toute la niet<br>
Les deux sus un banc &egrave;travl&eacute;es<br>
Auvec la R&ocirc;s&eacute;s sus l'but d'not nez<br>
D'g&acirc;tre qu'il y faisait fraid.<br>
<br>
L's affaithes f&ucirc;tent bein pour nous ma fingre,<br>
Deux trais jours<br>
Mais j'pr&icirc;mment un train qui couorre souos terre<br>
Oh secours<br>
Il allait vite et j'nos perd&icirc;mes<br>
Et savous bein que quand j'nos r'trouv&icirc;mes<br>
J'avaimes 't&eacute; la bas tout l'jour.<br>
<br>
J'fumes au Zoo vaie les marmousets,<br>
Salle p'tites b&ecirc;tes<br>
I'taient la &agrave; lus &ecirc;pinotchi<br>
Pas qu'la t&ecirc;te.<br>
Man doue j'sommes pas d'cendus d'dit&eacute;<br>
L's achocres qui l'disent sont ti b&ecirc;te valet<br>
I'dev'thaient &ecirc;tre mins en bouaite.<p>

Quand j'fumes don dans Trafalgar Square<br>
J'fumes ravis<br>
D&eacute; vaie les bieaux pigeons partout<br>
Tout jutchis<br>
J'taimes contents d'aver nos chapieaux<br>
N'on n'sait janmais tchi qui tchait d'en haut<br>
J'n'voulaimes pas &ecirc;tre batises.<br>
<br>
J'fumes au The&acirc;tre et Ooh la la<br>
Les Hardelles<br>
J'n'avaimes janmais veut ditet d'vant<br>
Qui taient belles<br>
J'fumes en dri&eacute;the les vaie sorti<br>
J'en crocht&icirc;mes deux pour en fini<br>
Dg&acirc;tre qui nos couati chi.<br>
<br>
J'ethaimes bein voulu y rester pus longtemps<br>
Mais j'n'avaimes rein que nos billets de restant<br>
Nos sou taient hors j'taimes a la nacque<br>
Mais j'avons vendu un couplye de vacques<br>
Pour payi touos les d&ecirc;pens.<br>
<br>
<br>
<I>Howard Cabot</I><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="londres.html">Londres et Jerry et l's' Allemands</a><p>
<li> <a href="tchifaithe.html">Tchi Faithe?</a><p>
<li><a href="qmindfe_electrique.html">L&eacute; Q'min d'F&eacute; &Eacute;lectrique</a><p>
<li><a href="tipperary.html">Dans Mes Poummes de Terre</a><p>
<li><a href="londonbridge.html">L&eacute; Pont d&eacute; Londres</a><p>
<li><a href="londres_caouain.html">Londres</a><p>

<li><a href="pole.html">Notre Viage au North Pole</a><p>
<li><a href="viagebus.html">Un viage par 'bus'</a><p>
<li><a href="russflm.html">Un viage en Russie</a><p>
<li><a href="nouormandie1955.html">Un viage en Nouormandie</a><p>
<li><A HREF="gdfleune.html">Un viage &agrave; La Leune!</A><p>
<li><a href="terresainte.html">Un Viage en T&egrave;rre Sainte</a><p>
<li><a href="nouvelle_zelande.html">En Nouvelle Z&eacute;lande</a><p>
<li><a href="assembliee/israel1971.html">Discours par l&eacute; Sieur Jean Le Maistre</a><p>
<li><a href="manviage.html">Man viage</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/notviage.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
