<HTML>

<!-- Mirrored from members.societe-jersiaise.org/geraint/jerriais/jerseylive.html by HTTrack Website Copier/3.x [XR&CO'2014], Tue, 15 Jul 2025 14:00:10 GMT -->
<HEAD>
<TITLE>Sonne don, sonneux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Sonne don, sonneux</h2></font></center><p>
<br/>
<br/>
Si ch'tait la chifournie du temps p&acirc;ss&eacute; &egrave;s veil'yes, au jour d'aniet y'a d'la musique &agrave; touos les bords: d'nos st&acirc;tions d'radio &agrave; la clob'thie. Et si ch'est chanter des <a href="cantiques.html">cantiques d&eacute; Nou&eacute;</a> ou &quot;<a href="normandie.html">Man Bieau P'tit J&egrave;rri</a>&quot; et d'aut's chansons patriotiques &egrave;s f&ecirc;tes et s&eacute;th&eacute;es, nou peut s'r&ecirc;joui d'not' h&eacute;thitage musicale.<br/>
<br/>
La technologie nos offre la musique tr&eacute;jous d'amain. Les joueurs d'mp3 sont hardi conv'nabl'yes. Lus m&eacute;mouaithe peut cont'n&icirc;n l'&ecirc;tchivalent d'eune ais'l&eacute;e d'disques en pliastique ou d'un tas d'CDs - eune satchie d's&#375;mphonies ou eune racachie d'rock. Et nou-s'est lib&eacute;th&eacute; par chutte technologie: nou peut s'&ecirc;trav'ler l'ventre au sol&eacute; dans l'gard&icirc;n, dans iun des pars en Ville ou sus la gr&egrave;ve, &agrave; &ecirc;couter d'la musique s'lon san chouaix ou par la jou&ecirc;thie &agrave; Dgi l'ad&egrave;rt sans aver &agrave; changi d&eacute; disque ou d'&egrave;rtou&ocirc;nner la cassette coumme ch'tait l'cas auve les vi&egrave;rs walkmans. Et la nouvelle technologie a&icirc;gue &egrave;s cheins tch'aiment &ecirc;couter les Proms &eacute;tout, car nou peut r'&ecirc;couter touos les conc&egrave;rts en l&icirc;ngne &agrave; san la&icirc;si.<br/>
<br/>
L'&Ecirc;t&eacute; n'est pon ra&icirc;que la sa&icirc;son des Proms car j'avons &eacute;tout des conc&egrave;rts au grand air. L&eacute; festival Jersey Live &agrave; <a href="la_trinnete.html">La Trinnet&eacute;</a> au c'menchement du mais d'Septembre a g&acirc;ngni eune bouonne r&eacute;put&acirc;tion et attrioque des dga&icirc;ngues d&eacute; hors J&egrave;rri et des sonneurs d'ich&icirc;n pouor pliaithe &egrave;s jannes gens, et &egrave;s mains jannes &eacute;tout. Parmi les grands noms ch't' ann&eacute;e sont Basement Jaxx, The Kooks et Dizzee Rascal, et y'a des sonneurs d'la France: la dga&icirc;ngue Gabl&eacute; pr&eacute;sente d'la musique pus &agrave; co exp&eacute;thimentale, mais s'i' lus en vont apporter lus aspithateu sus la strade chutte fais, nou n'sait pon. La chant'r&ecirc;sse Emily Loizeau propos'sa sans doute d&eacute; tchi pus traditionnel. Et y'&eacute;tha &eacute;tout les dga&icirc;ngues d&eacute; J&egrave;rri coumme Kevin Pallot, Les Chent'ni&egrave;rs et les rockeurs BlackStats.<br/>
<br/>
V&eacute;the, y'a du talent. Coumme <a href="wace.html">Wace</a> &ecirc;crivit: &quot;Cist sout de nature de chant, Unches hom plus n'en sout, ne tant: De tuz estrumenz sout maistrie Si sout de tute chanterie&quot; (Ch't&icirc;-ch&icirc;n savait la natuthe du chant: n'y'avait pon d'houmme tch'en savait pus ni tant. I' 'tait ma&icirc;t' d&eacute; touos l's &icirc;nstruments et savait tout entouor la chant'tie). Sonnez don, sonneurs!<br/>
<br/>
<i><a href="jerpoem.html">Geraint Jennings</a><br/></i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="musvoc.html">La musique</a><p>
<li><a href="musique.html">La Musique</a><p>
<li><A HREF="musique2.html">Musique! Musique!! Musique!!!</A><P>
<li><a href="pmmusique.html">Ph'lip et la M&ucirc;sique</a><p>
<li><a href="sonneux.html">L&eacute; Sounneux</a><p>
<li><a href="sarkfolkfestival2012.html">Au Festival S&egrave;rtchais d&eacute; Folk 2012</a><p>
<li><a href="ventreser.html">L&eacute; ventre au sol&eacute; sus l'c&ocirc;ti</a><p>
<li><a href="bouosseser.html">Un bouoss&eacute; d'tabouothinn'nie</a><p>
<li><a href="10toehobo.html">En &ecirc;coutant l'chanteux Ten Toe Hobo au Festival S&egrave;rtchais d&eacute; Folk 2017</a><p>
<li><a href="eurovision.html">Sans m&egrave;rques</a><p>
<li><a href="dgitariste.html">L&eacute; dgitariste au mus&eacute;e</a><p>
<li><a href="musiciens.html">Les Musiciens</a><p>
<li><a href="lee.html">Lee</a><p>

<li><a href="beatles.html">Si les Beatles chantaient en J&egrave;rriais....</a><p>
<li><a href="iwillsurvive.html">J&eacute; survivthai</a><p>
<li><a href="whitershade.html">Pali pus qu&eacute; blianc</a><p>
<li><a href="iamwhatiam.html">M&eacute;, j'sis chein qu&eacute; j'sis</a><p>
<li><a href="hotelcalifornia.html">L'H&ocirc;tel Califournie</a><p>
<li><a href="monkees.html">J'nos'n'allons &egrave;s M&icirc;ntchi&egrave;rs</a><p>
<li><a href="acrosstheuniverse.html">L&eacute; trav&egrave;rs d'l'unniv&egrave;rs</a><p>
<li><a href="yellowsubmarine.html">Jaune souos-math&icirc;n</a><p>
<li><a href="walrus.html">M&eacute; j'sis l&eacute; gal'ron</a><p>
<li><a href="heyjude.html">H&eacute; Jude</a><p>
<li><a href="herecomesthesun.html">N&eacute; v'ch&icirc;n l'sol&eacute;</a><p>
<li><a href="longwinding.html">L&eacute; raide long dr&eacute;dillet</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jerseylive.html by HTTrack Website Copier/3.x [XR&CO'2014], Tue, 15 Jul 2025 14:00:10 GMT -->
</HTML>
