<HTML>

<!-- Mirrored from members.societe-jersiaise.org/geraint/jerriais/pmcasino2.html by HTTrack Website Copier/3.x [XR&CO'2014], Tue, 15 Jul 2025 13:47:54 GMT -->
<HEAD>
<TITLE>Les &eacute;lections, le casino, les r&eacute;v&eacute;lations et les patates</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les &eacute;lections, le casino, les r&eacute;v&eacute;lations et les patates</h2></font></center><p>


<i>&agrave; Portinf&eacute;, Saint Ou. </i><br/>
<i>Vendredi au s&eacute;.</i><br/>
<br/>
Moussieu l'Editeu.<br/>
<br/>
Partout ou&egrave;sque nou va chais jours nou n'ouait p&acirc;sler que d's &eacute;lections, pour pr&eacute;sident d'la Soci&ecirc;t&eacute; Royale, mais &eacute;tout pour S&eacute;nateurs. Le Fred Dorey, yun d'mes pathens et un grand amin, se r'tithe, mais j'ai dans l'id&eacute;e que si ch'tait seulement pour trais ans i' r'&ecirc;prouv'thait, car &agrave; s'n &acirc;ge neuf ans est trop longtemps. Ch'est grand domage, car le Fred est un caract&egrave;the, comme i' n'y en a pas hardi, mais, ? ma veue, i' fait bein de se r'p&ocirc;ser. A sa pli&egrave;che j'&eacute;thais fait la m&ecirc;me chose.<br/>
<br/>
&Agrave; ch'teu pour les candidats : Le Sieur Perchard et le Ph'lip Rom'thi de Saint Jean sont certains, mais i' n'peuvent pas esp&eacute;ther d'y v'nin sans opp&ocirc;sition, car si je n'me trompe pas - et j'l'ai fait p&ucirc;s d'une fais! &#8211; i' n'&eacute;thont pas, ni yun ni l'autre, &agrave; y v'nin sans travaillyi. Nou ouait que bein vite nou s'en va entendre de tchiques autres canididats. tchi n'ont pas ocquo 't&eacute; mentionn&eacute;s dans la &#8220;Post&#8221;. Nou-s-a tchique fais yeu de grandes surpr&icirc;nses dans d's &eacute;lections, et nou pou&ocirc;rrait en vais chutte fais. J'ai ou&iuml; qu'un certain Moussieu, tch'est bein connu, est pr&ecirc;t &agrave; prendre des gages et offre chent louis &agrave; autchun tchi peut nommer les quatre premiers en ordre. Mais je n'crais pas pour un moment que ch'est la v&eacute;thit&eacute;, car, &agrave; qu'menchi, je n'crais pas tch'il a les sous, &eacute;pis il est bien finaillyi. Les candidats qu'ont la miyeu chance sont les siens tchi s'en vont oublier tout l'restant et donner tout l&ucirc;s temps &agrave; ram&acirc;sser des vouaix.<br/>
<br/>
Ou-s-a-vez veu, sans doute, Moussieu, que y'a l'projet d'&ecirc;tablyi un cas&icirc;no s&ucirc;s l'haut du <a href="fort_regent.html">Fort R&eacute;gent</a> par des partitchuliers. J'l&ucirc;s souhaite jouaix d'l&ucirc;s enterpr&icirc;nse. Mais j'si content de n'aver pas un sou dans chein que j'consid&egrave;the une folie. Le temps ditha tout, Moussieu, mais ma r&eacute;flection est que notre p'tit J&ecirc;rri ne sait pas ou&egrave;squ'ou s'en va.<br/>
<br/>
R'venant pour un moment &agrave; l'&eacute;lection pour S&eacute;nateurs, chein qu'la Merrienne r'grette, ch'est que n'y a pas une seule femme parmi les candidats. Mais le brit couort que y'a une vielle fille tchi d'meuthe pas bein lyien d'ich&icirc;n tch'est ocquo &agrave; consid&eacute;ther la situ&acirc;tion. La Merrienne n'veur pas en ou&iuml; p&acirc;sler, car, comme tout l'restant d'la p&acirc;raisse, ou n'est pas sans saver que si la garce n'a jamais trouv&eacute; un homme, oulle a yeu p&ucirc;s que sa share d'amouotheux. <br/>
<br/>
Mais, Moussieu, p&acirc;slant d'ature chose, tch&egrave;sque nou peut dithe des r&eacute;v&eacute;lations du Docteur Bentlif. Tch'ont appathu dans la &#8220;Post&#8220;? Si tout ch'qu'i' dit est vrai, et nou n'peut pas en douter, ch'est t&ecirc;rriblye, mais ou&egrave;sque est le r'mi&egrave;de?<br/>
<br/>
Paslant d'<a href="pmpatates.html">patates</a>, ch'est certain &agrave; ch'teu' que y'en a bein trop dans l'Ile. Et qu'les fermiers tch'en ont cru en deuxi&egrave;me r&eacute;colte ne peuvent pas s'd&ecirc;faithe de lus surplus sinon &agrave; gr&ocirc;sse perte. Ch'est la preumi&eacute; fais que chonna s'&eacute;tait arriv&eacute;, mais chein qu'est seux et certain ch'est que l'prix au moment ne paie pas d'un bieau but pour le cou&ocirc;tage.<br/>
<br/>
J'esp&egrave;the, la s'maine tchi veint, d'aver tchiquechose &agrave; vos dithe du grand &#8220;show&#8221; d'b&ecirc;tes en Ville, mais en v'l&agrave; assez pour agniet. Vos souhaitant, la Merrienne et m&eacute;, tout ch'qu'i' y'a d'miyeu. <br/>
<br/>
<i><a href="lebrocq.html">Ph'lip</a><br/>
Jersey Weekly Post  19/10/1963<br/></i>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmcasino.html">Le Grand Bal et l'Casino</a><p>
<li><a href="pmlotties.html">Merrienne objects to lotteries</a><p>

<li><a href="pminsular.html">Ph'lip and Merrienne Discuss Insular Affairs</a><p>
<li><a href="pmsendep.html">Senator Or Deputy?</a><p>
<li><a href="pmsenateur.html">Des S&eacute;nateurs Batilleux</a><p>

<li><a href="pmelection.html">L'&Ecirc;lection</a><p>
<li><a href="pmelection2.html">L'Election</a><p>
<li><a href="pmsaintmartin.html">L'&eacute;lection &agrave; Saint Mart&icirc;n</a><p>
<li><a href="pmdepute.html">L'&Eacute;lection pour D&eacute;put&eacute;</a><p>
<li><a href="pmsenators.html">The Election For Senators</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="pmconnetablye.html">L'&ecirc;lection pour Conn&eacute;tablye</a><p>
<li><a href="elections_4.html">Les &Ecirc;lections</a><p>
<li><a href="pmmultitude.html">Les Elections</a><p>
<li><a href="pmshows.html">L's Elections et les 'Shows'</a><p>
<li><a href="pmparame.html">La s&eacute;th&eacute;e &agrave; Param&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmcasino2.html by HTTrack Website Copier/3.x [XR&CO'2014], Tue, 15 Jul 2025 13:47:54 GMT -->
</HTML>

