<HTML>

<!-- Mirrored from members.societe-jersiaise.org/geraint/jerriais/fricot3.html by HTTrack Website Copier/3.x [XR&CO'2014], Tue, 15 Jul 2025 13:59:40 GMT -->
<HEAD>
<TITLE>La preuve du pod&icirc;n</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La preuve du pod&icirc;n</h2></font></center><p><br>
<br>
Quand j'v&icirc;sitais St. P&eacute;tersbourg &agrave; ches drein, j'allis d&icirc;nner dans l'palais Stroganoff. Ch'est en tchi nou-s'a b&acirc;ti un caf&eacute; dans l'bel du vi&egrave;r rose palais baroque, et nou peut y c'mander d'la viande d&eacute; vaque &agrave; la stroganoff. L&eacute; caf&eacute; est, coumme nou dit, eune manni&eacute;the d&eacute; happe-horsain, et ma pliatel&eacute;e d'stroganoff 'tait pust&ocirc;t d'la tch&egrave;rouongne, mais chenna m'f&icirc;t plia&icirc;si d'mangi chutte sp&eacute;cialit&eacute;-l&agrave; exact&eacute;ment o&ugrave;'est qu'oulle avait 't&eacute; &icirc;nvent&eacute;e par l&eacute; Comte Stroganoff.<br>
<br>
Y'a des gens tchi viagent en mangeant des bourgailles et des frites &agrave; touos les bords, mais ch'est pus &icirc;nt&eacute;r&ecirc;ssant, m'est avis, d'gou&ocirc;ter les sp&eacute;cialit&eacute;s sus pliaiche: du caf&eacute; Viennouais auve eune tranchie d'g&acirc;che d&eacute; chocolat en Autriche; des r'pas &agrave; la broche en Turtchie; des domplinnes dans la R&eacute;publique Tch&egrave;que; et du goulache en Hongrie.<br>
<br>
Nou peut fricoter &agrave; Ca&euml;n auve lus tripes et en <a href="bretangne.html">Br&eacute;tangne</a> auve des cr&ecirc;pes et du <a href="far_breton.html">far</a>. L&eacute; p&acirc;t&eacute; Lorrain et la choucroute au nord-&ecirc;t d'la France et la soupe &egrave;s pa&icirc;ssons au sud, l&eacute; boud&icirc;n &Ecirc;cossais et l'&ecirc;tchuiv&eacute;e Irlandaise &egrave;rpr&eacute;sentent ches pays-l&agrave;, mais j&eacute; n'sis pon seux si l'vrai est l'pliat tchi donne la pus haute &egrave;rnomm&eacute;e &agrave; la tchu&icirc;sinne Gallouaise.<br>
<br>
Mais auve les produits du monde sus l's ais d&eacute; touos les sup&egrave;rmarchi&egrave;rs, des pays ont c'menchi &agrave; copyrighter ou prot&eacute;gi lus r'chettes, tout coumme l&eacute; nom d'nos <a href="gdfrouoyale.html">Rouoyales</a> est achteu r&ecirc;s&egrave;rv&eacute; &agrave; J&egrave;rri par la louai &Ucirc;rop&eacute;enne. Il en est d'm&ecirc;me, par exempl'ye, pouor la breune bi&eacute;the d&eacute; Neuch&acirc;t&eacute;, l&eacute; cidre Nouormand, l&eacute; camemb&egrave;rt d&eacute; Nouormandie, l&eacute; gorgonzola et un tas d'aut's produits traditionnels.<br>
<br>
Les <a href="cornouaille.html">Cornouaillais</a> veulent ajou&ocirc;ter lus <a href="pate_cornouaillais.html">p&acirc;tchieaux</a> &agrave; la liste prot&eacute;gie. Faudrait-i' &eacute;tout ajou&ocirc;ter nos pais au fou et nos m&egrave;rvelles? En tout cas, j'n'&eacute;thais pon ajou&ocirc;t&eacute;, m&eacute;, la viande d&eacute; vaque &agrave; la Stroganoff du palais Stroganoff &agrave; St. P&eacute;tersbourg. Bou&ocirc;n app&eacute;tit!<br>
<br>
<i><a href="jerpoem.html">Geraint Jennings</a><br>
</I>

<div align="center"><img src="bouanappetit.jpg"  height="300" alt="" title="" /></div><p>

&nbsp;<p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdf_enrussie1.html">George d'la Forge en Russie 1</a><p>
<li><a href="gdf_enrussie2.html">George d'la Forge en Russie 2</a><p>
<li><A HREF="gdf_enrussie3.html">George d'la Forge en Russie 3</A><p>
<li><A HREF="gdf_enrussie4.html">George d'la Forge en Russie 4</A><p>
<li><A HREF="gdf_enrussie5.html">George d'la Forge en Russie 5</A><p>
<li><a href="gdfruss.html">George d'la Forge p&acirc;le d'la Russie</a><p>
<li><a href="viandvoc.html">La viande en J&egrave;rriais</a><p>
<li><a href="guernseygache.html">D'la G&acirc;che Dg&egrave;rn&eacute;siaise</a><p>
<li><a href="bourdelots.html">Des Bourd&eacute;lots</a><p>
<li><a href="mervelle2.html">Des M&egrave;rvelles</a><p>
<li><a href="etuivee.html">L'&Ecirc;tuiv&eacute;e &agrave; not' tante Jeann'ton et tch'est tch'i la mangi</a><p>
<li><a href="painhaybox.html">Hay box cookery no success</a><p>
<li><a href="goutvoc.html">Les go&ucirc;ts</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/fricot3.html by HTTrack Website Copier/3.x [XR&CO'2014], Tue, 15 Jul 2025 13:59:40 GMT -->
</HTML>
