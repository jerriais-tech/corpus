<HTML>
<HEAD>
<TITLE>Manon et s'n &Acirc;ne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Manon et s'n &Acirc;ne</h2></font></center><p>

<center><img src="ane.jpg" width="100" height="131" alt="l'&acirc;ne"></center><p>
<CENTER><TABLE><TR><TD>
Disait Mait' Ph'lippe &agrave; sa Manon:<br>
&#147;Manon, Manon, le v'chin t'n &acirc;non;&#148;<br>
I v'nait d'li mettre sa batch&egrave;re.<br>
Mais h&eacute;las! l'malheur en voulit<br>
Que quand l'&acirc;non Manon montit,<br>
Ou rompit la souosventri&egrave;re.<br>
<br>
Enfin la chose fut r'para&iuml;e,<br>
Et &agrave; la fin ou' fut jinda&iuml;e:<br>
Ch'l&agrave; n'la r'tergit qu'une heure;<br>
Oulle aveit d's oeus dans un pagni,<br>
Qu'oulle allait porter au marchi,<br>
Dans l'aut' y avait, j'crei, du beurre.<br>
<br>
Au sei, nou n'sait gu&egrave;re en s'couochant<br>
Ni m&ecirc;me le matin en se l'vant,<br>
Chein tch'arriv'ra dans la journa&iuml;e;<br>
Seit perte ou gan, jouaie ou ahan,<br>
Ou s'ous &eacute;ra&iuml;z tchique accident,<br>
Quand m&ecirc;me une &acirc;ne est bein ferra&iuml;e.<br>
<br>
Tout allait bein pour un p'tit brin,<br>
Trotin-trottant le long du qu'min.<br>
Manon disait &agrave; sen tout seu:<br>
&#147;Ph'lippe a besoin d'un neu chapet,<br>
J'vendrai mes oeus et i'en &eacute;rai;<br>
Il y a longtemps tch'i' n'en a ieu.&#148;<br>
<br>
O&ugrave; pensait veir &egrave;s jours de f&ecirc;te,<br>
Sen Ph'lip' le chapet sus la t&ecirc;te,<br>
Et ses veisins les r'gardant tous,<br>
Quand un galot au fond d'la route<br>
Mit touos ses biaux plians en d&ecirc;route:<br>
H&eacute;las! h&eacute;las! t'chest qu'ch'est que d'nous.<br>
<br>
Je n'sai coument ch'l&agrave; s'arrivit,<br>
Mais i' para&icirc;t qu'l&acirc;non chopit<br>
Et qu'la bouon' femme oulle &ecirc;trav'lit:<br>
Le vl'o les oeus bein fricachies,<br>
En grande om'lette r&eacute;unies,<br>
Et l'boeurre sala&iuml; de ponsi.<br>
<br>
La triste Manon &agrave; sa d'meure,<br>
S'en r'vint sans chapet, oeus, ni boeurre:<br>
L'malheur la si&eacute;vait vraiment d'pr&egrave;s.<br>
Longtemps la vielle s'ersouvint<br>
De la le&ccedil;on que ch'l&agrave; ll'apprint:<br>
Tchi compt' sans s'n h&ocirc;te i' compt' deux feis.<br>
<br><p>
<a href="legros.html">A.A.L.G.</a><br>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="gdfservelle.html">Histouaithe d&eacute; S&egrave;rvelle d&eacute; Nou&eacute;</a><p>
<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
<li><a href="anejp.html">&quot;Saint&quot; &Acirc;ne</a><p>
<li><a href="anejp2.html">La pou&ocirc;re Tulipe</a><p>
<li><a href="comjesu.html">La Compagnie d'J&eacute;su</a><p>
<li><a href="donkeygkc.html">L'&Acirc;ne</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
