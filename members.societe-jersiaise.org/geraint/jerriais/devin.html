<HTML>

<!-- Mirrored from members.societe-jersiaise.org/geraint/jerriais/devin.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
<HEAD>
<TITLE>UNE DEVINAILLE</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<div align="center"><font color="#215e21"><h2>A * * *<BR>
UNE DEVINAILLE.</h2></font></div><P>
<CENTER><TABLE><TR><TD>
<P>l.</P>
<P>Quand, dans des temps, opr&egrave;s de tai assis,<BR>
Je m' mith' dans tes biaux yeux, et contemplant<BR>
Les nobles traits de tan visage charmant,<BR>
J'&eacute;cout' ta vouaix si douoch', tan genti' d'vis;<BR>
Il y a trais mots, - trais petits mots de ren,<BR>
Que j'dithais ben;<BR>
Viyons, - les femm's, j'ai oui, sont si malines, -<BR>
Si tu les d'vines. -</P>
<P>2.</P>
<P>Trais mots touos simplles, et facil's &agrave; comprendre<BR>
Cherche pourtant, - mais tu airas biau faithe, -<BR>
Tu n'trouv'thas pas dans tout le Dictionnaithe,<BR>
Trais mots pus doux sait &agrave; dithe ou entendre!<BR>
Et qui, dits et redits, ofut-ch' mill'fais,<BR>
N'ennyient jamais!<BR>
S'ils pliais'nt du premi' coup, - le grand ennyi,<BR>
Ch'est de n'les ou&iuml;!</P>
<P>3.</P>
<P>Trais b&eacute;nis mots qui sent'nt le paradis,<BR>
Qui s'dis'nt tout bas, et souvent m&ecirc;me &agrave; g'noux,<BR>
Et v'nant du coeu' rest'nt vrais pour tr&eacute;jous.<BR>
Les devines-tu? Tu l'dev'rais, m'est avis,<BR>
Mais pour t'aidji', regarde si tu peux<BR>
Les vais dans m's yeux!<BR>
Ah! si j'tais seux que tu m'les repet'rais,<BR>
Je les dithais! -</P>
<I><P><a href="marett.html">LAELIUS.</a></P>
</I>
</TD></TR></TABLE></CENTER>

<P>* Les trais mots de la "Devinaille" sont "Je t'aime", j'ai mins chutte note parce que j'ai pens&eacute; que parmi chutte mainti&eacute; du genre humain qu'en Guernezi ils appellent "les m&acirc;les" i pouorrait ben s'en trouver quiques-uns qui sans chla seraient badr&eacute;s. Quant a l'autre mainti&eacute; ordinaithement et avec raison appel&eacute;e la meilleure, oulle est trop esprit&eacute;e pour aver besoin d'assistance dans un itel cas. Je n'serais pas ravi tout d'm&ecirc;me qu'il y en eut parmi ches charmantes personnes qui n' seraient pas marries que j'leux dithais chain que signifient les trais "&eacute;telles." J'n'ai pas que faithe de dithe que je sis tr&eacute;jous diversement content de pouver faire pliaisi &egrave;s dames, mais i' faut chutte fais que j'les prie de m'excuser. Il y a de ches choses qui n'se disent qu'a l'ouotheille, - et ocquo pas &agrave; toutes les ouotheilles! - <I>L</I>.</P>


&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="mathiage.html">L'amour et l'mathiage en J&egrave;rriais</a><p>
<li><A HREF="saint_valentin.html">La Saint Valent&icirc;n</A><p>
<li><A HREF="carte_valentin.html">La Carte d'Valentinne</A><p>
<li><a href="valentin.html">Un Valentin</a><p>
<li><a href="souky.html">Une Valentine</a><p>
<li><a href="valentine1854.html">Valentine</a><p>
<li><a href="val2000.html">Pouor la Saint Valent&icirc;n</a><p>
<li><a href="valentine.html">Valentine</a><p>
<li><a href="valentinne_ville.html">La Ville en Valentinne</a><p>
<li><a href="valentines.html">Les Valentines</a><p>
<li><a href="flieur1.html">L'embraich'chai... l'embraich'chai pas...</a><p>
<li><a href="charmes.html">Des charmes d'amour</a><p>
<li><a href="charme2.html">Eune charme d'amour</a><p>
<li><a href="alamour.html">&Agrave; l'Amour!</a><p>
<li><a href="fille.html">La Fille Amouoreuse</a><p>
<li><a href="galant.html">Le Galant &agrave; sa Douoche</a><p>
<li><A HREF="legalant.html">L&eacute; Galant &agrave; s'n-Amouoreuse</A><p>
<li><a href="galant2.html">Le Galant &agrave; s'n'Amouore&ucirc;se</a><p>
<li><a href="garcmath.html">Un gar&ccedil;on &agrave; Mathi&eacute;</a><p>
<li><a href="mathious.html">Mathi'-ous, Garcons, Mathi'-ous</a><p>
<li><a href="valgeo.html">La Valentinne g&eacute;ographique</a><p>
<li><A HREF="pusgrand.html">L'pus grand des trais</A><p>
<li><A HREF="10boeufs.html">L'amour est pus fort qu&eacute; dgi&ecirc;x boeufs</A><p>
<li><a href="chelle.html">A chelle que j'aime</a><p>
<li><A HREF="sornette.html">Sorn&egrave;tte</A><p>
<li><a href="valfanne.html">Du Fanne pour la Saint Valent&icirc;n</a><p>
<li><a href="galants.html">Miss Mary Ann et ses galants</a><p>
<li><a href="lovesyoungdream.html">L's amours du jeane &acirc;ge</a><p>
<li><a href="neuches.html">Eune p&eacute;tite pi&egrave;che pour la r&eacute;ception d'neuches</a><p>
<li><a href="valentin2008.html">L'Amour est pus fort qu&eacute; dgi&ecirc;x boeux</a><p>
<li><a href="aefondkiss.html">Un p'tit b&eacute;cot</a><p>


<li><a href="dvinnales.html">Des d'vinn&acirc;les</a><p>
<li><a href="gdfdvinnales1.html">Des d'vinn&acirc;les 1</a><p>
<li><a href="gdfdvinnales2.html">Des d'vinn&acirc;les 2</a><p>
<li><a href="tch2c.html">Response a la question pour les Escolyiers</a><p>
<li><a href="tch2b.html">R&eacute;ponse au probl&egrave;me No. 2</a><p>
<li><a href="tch2a.html">R&eacute;ponse au probl&egrave;me No. 2</a><p>
<li><a href="glinnes.html">Une tchestchon d'Glinnes et d'Cocos</a><p>
<li><a href="48passagyiers.html">D'la Ville de St.-H&eacute;yer, j'emporte 48 p&acirc;ssag'yiers</a><p>
<li><a href="poummes_brambilo.html">L&eacute; probli&egrave;me des poummes &agrave; Bram Bilo</a><p>
<li><a href="poummes_brambilo3.html">L&eacute; probli&egrave;me des poummes &agrave; Bram Bilo - R&ecirc;ponse</a><p>
<li><a href="poummes_brambilo2.html">Au sujet du Probl&egrave;me No. 4</a><p>
</ul>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/devin.html by HTTrack Website Copier/3.x [XR&CO'2014], Tue, 15 Jul 2025 14:04:01 GMT -->
</HTML>
