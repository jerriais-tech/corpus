<HTML>
<HEAD>
<TITLE>L&eacute; Deuxi&egrave;me Livre des Chroniques, Chapitre 9, v&egrave;rsets 1-2</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Deuxi&egrave;me Livre des Chroniques, Chapitre 9</h2></font></center>

<center><font color="#215e21"><h3>V&egrave;rsets 1-2</h3></font></center>
Quand la reine d&eacute; Saba ou&iuml;t p&acirc;ler du fanmeux Salomon, ou v&icirc;nt &agrave; J&eacute;rusalem &agrave; seule f&icirc;n d'l'&ecirc;prouver atout des duthes tchestchions, acant&eacute; toute sa grande siette et des chanmeaux &agrave; porter d's &ecirc;pices et un amas d'or et d'pi&egrave;rres pr&eacute;cieuses. Quand ou v&icirc;nt &agrave; Salomon, ou distchutit auve li tout chein qu'oulle avait dans l'esprit. Salomon r&ecirc;ponnit &agrave; toutes ses tchestchions; i' n'y'avait rein d'muchi &agrave; Salomon qu'i' n'pouvait pon l&icirc;'explyitchi. <br/>
&nbsp;<p>



<center><font color="#215e21"><h3>V&egrave;rsets 3-9</h3></font></center>
Quand la reine d&eacute; Saba vit la sagesse d&eacute; Salomon, la ma&icirc;son qu'il avait gr&eacute;e, les fricots &agrave; sa tabl'ye et coumme ses offici&egrave;rs y 'taient attabli&eacute;s, et coumme ses s&egrave;rvants les s&egrave;rvaient, auve lus robes, et les cheins tchi l&icirc; v&egrave;rsaient san v&icirc;n, auve lus robes, et les sacrifices qu'i' br&ucirc;lait &agrave; la ma&icirc;son du Seigneu, ou 'tait ava&ucirc;-li et n'en r'v&eacute;nait pon et ou dit au rouai, &quot;Ch'est vrai, tout chein qu'j'avais ou&iuml; siez m&eacute; entouor tes faits et ta sagesse, mais j&eacute; n'criyais pon chein qu'nou m'avait dit entr&eacute;-ch&icirc;n qu&eacute; j'v&icirc;nsse et j'v&icirc;sse tout atout m's i&egrave;rs. Nou n'm'avait pon racont&eacute; m&ecirc;me la ma&icirc;ntchi d'ta grande sagesse; tu'es bein pus grand qu'nou m'avait dit. Sont-i' heutheurs, tes gens! Sont-i' heutheurs, tes s&egrave;rvants tchi sont tr&eacute;jous ich&icirc;n &agrave; t's&egrave;rvi et &agrave; ou&iuml; ta sagesse! Qu'l&eacute; Seigneu tan Dgieu sait louangi, d&eacute; tchi l'pla&icirc;si 'tait d&eacute; t'assi&eacute;the sus san tr&ocirc;ne pouor &ecirc;t' l&eacute; rouai pouor l'Seigneu tan Dgieu. Par cause qu&eacute; tan Dgieu aimait Isra&euml;l et voulait les renforchi &agrave; tout janmais, i' t'fit rouai sus ieux &agrave; seule f&icirc;n qu'tu faiche des jugements et d'la justice.&quot;<br/> <br/>

&Eacute;pis ou baillit au rouai dans les quat' mille kilogranmes d'or, un fi&egrave;r amas d'&ecirc;pices, et des pi&egrave;rres pr&eacute;cieuses: nou n'avait janmais veu d's &ecirc;pices d'it&eacute; coumme la reine d&eacute; Saba baillit &agrave; Salomon. <br/>
&nbsp;<p>

<center><font color="#215e21"><h3>V&egrave;rsets 17-19</h3></font></center>
&Eacute;pis l'rouai griyit un grand tr&ocirc;ne en ivi&eacute;the, tout douoth&eacute; en pur or. Y'avait si&ecirc;x d'gr&eacute;s l'avant au tr&ocirc;ne, et eune scabelle en or y 'tait att&icirc;nse, auve des accouteurs des deux bords du si&egrave;ge, auve deux lions des bord d's accouteurs. D'un bord et d'l'aut' des si&ecirc;x d'gr&eacute;s y'avait douze lions d&eacute; m&acirc;t&eacute;s. Nou n'avait janmais veu d'it&eacute; dans autchun rouoyaume. <br/>
&nbsp;<p>

<center><font color="#215e21"><h3>V&egrave;rset 21</h3></font></center>
Car l'rouai avait des navithes d&eacute; grande m&eacute; tchi vailaient auve les cheins d'Hiram: eune fais touos les trais ans ches navithes d&eacute; grande m&eacute; r'v&eacute;naient auve d&eacute; l'or et d'l'argent, d'l'ivi&eacute;the et des marmo&ucirc;sieaux et des paons.<br/>

&nbsp;<p>

<center><font color="#215e21"><h3>V&egrave;rsets 22-26</h3></font></center>
Ainch&icirc;n Salomon 'tait pus grand qu'touos les rouais d'la t&egrave;rre par ses richesses et sa sagesse. Touos les rouais d'la t&egrave;rre v'naient l'vaie et ou&iuml; sa sagesse, qu'l&eacute; Bou&ocirc;n Dgieu avait &icirc;nspith&eacute; dans san tchoeu. Et ch&acirc;tchun dg'ieux li'apportit un pr&eacute;sent: d&eacute; tchi en argent et en or, des habits, des armes, d's &ecirc;pices, des j'vaux et des b&ecirc;tes &agrave; tchithier, en as-tu en veurs-tu ann&eacute;e aupr&egrave;s ann&eacute;e. Salomon avait quat' mille st&acirc;lles pouor ses j'vaux et tch&eacute;thiots, et douze mille ch&eacute;vaux qu'i' gardait dans les villes o&ugrave;'est qu'il &ecirc;tablyit ses tch&egrave;rqu&eacute;thies et siez l'rouai &agrave; J&eacute;thusalem. I' r&eacute;gnait sus touos les rouais d'l'&Ucirc;phrate au pays des Philist&icirc;ns et jusqu'&agrave; la frontchi&eacute;the d'l'&Ecirc;gypte. <br/>
&nbsp;<p>


<center><font color="#215e21"><h3>V&egrave;rset 30</h3></font></center>
Salomon r&eacute;gnait quarante ans &agrave; J&eacute;thusalem sus tout Isra&euml;l. <br/>
&nbsp;<p>


&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="2chroniques_biblye.html">L&eacute; Deuxi&egrave;me Livre des Chroniques</a><p>
<li><a href="1chroniques_biblye.html">L&eacute; Preunmi&eacute; Livre des Chroniques</a><p>
<li><a href="1chron10.html">1 Chroniques: 10</a><p>
<li><a href="1chron29.html">1 Chroniques: 29</a><p>
</ul>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
