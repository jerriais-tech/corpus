<HTML>

<!-- Mirrored from members.societe-jersiaise.org/geraint/jerriais/memaugi.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
<HEAD>
<TITLE>La M&eacute;, Ch'est M&eacute;, la M&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>La M&eacute;, Ch'est M&eacute;, la M&eacute;</h2></font></center><p>

&nbsp;<p>
<center><a href="grevevoc.html"><img src="seurfethie.jpg" width="453" height="150" border=0 alt="la Baie d'Saint Ou&euml;n"></a></center><p>
&nbsp;<p>



<br>
Touos les jours ou pouvez m'vaie, mais deux fais par jour ou pouvez examinner ma tchu&icirc;sinne, man parleux et m'n a&icirc;tre &agrave; couochi. Et s'ous &ecirc;tes l&acirc;ss&eacute;s ou pouvez vos r'poser sus man liet, des milles p&egrave;rsonnes l'ont fait.<br>
<br>
J'ai un bieau gard&icirc;n; i'y'a du rotchi sus tchi qu'ou pouvez vos assi&eacute;the. Ch'est l'pus au-fait ouvriyi qui l'a arrangi. Y'a des flieurs d'&ecirc;t&eacute; et d'hiv&eacute;, touos les jours j'ai l'soin d&eacute; l's arro&ucirc;ser, mais j'fais tout l'monde scoder quand j'sis &agrave; arro&ucirc;ser.<br>
<br>
S'ou voulez &eacute;tout au pouvez vos couochi sus l'gravi - &#173;deux fais par jour il est r&acirc;tel&eacute;, ch'est mangnifique au sol&eacute;. Si tchiquefais il en restait un p'tit betchet au but du gard&icirc;n oui n'est pas r&acirc;tel&eacute;, dans eune dgi&ecirc;xaine d&eacute; jours, &egrave;rp&acirc;ssez. Ou v&egrave;rrez coumme tout r'&eacute;tha changi. S'ou n'voulez pas vos couochi sus l'gravi, ni m&ecirc;me sus l'h&egrave;rbi, viyons: y'a occouo l'sablion qu&eacute; l's &ecirc;fants aiment tant, avec lus pelles et boutchets, il' ont lus tchoeu pliein d'jouaie.<br>
<br>
J'ai eune licence et &agrave; l'heuthe dite, j'clios - j'ai d's extensions d&eacute; temps en temps. Mais quand veint l'heuthe il faut qu'tout cli&eacute;rgisse.<br>
<br>
Si m&ecirc;me l&eacute; Conn&ecirc;tabl'ye v'nait m'supplier d'arr&ecirc;ter, j'l 'envi&ecirc;thais &agrave; s'promener; j'l&icirc; dirais &#171; ni pour vous ni pour l&eacute; Rouai, j&eacute; n'l&eacute; f'rai.&quot; Et j'l&icirc; dirais &eacute;tout: &quot;Vos plia&icirc;t-i' filer ou bein j'm'en vais vos entra&icirc;ner&quot;.<br>
<br>
La s&egrave;rcl'ye d'dans man gard&icirc;n, et l'r&acirc;telage du gravi, j'envyie tout au pliein, janmais p&egrave;rsonne n'ont &ecirc;prouv&eacute; &agrave; m'n emp&ecirc;chi, il' ont tous peux d'm&eacute;, janmais j&eacute; n'la&icirc;sse un homme m&eacute; c'mander. Et tandi qu&eacute; j'vivrai j'garderai man siez-m&eacute;.<br>
<br>
Quand j'sis calme et d'bouanne heunmeur, tout l'monde disent: &quot;est-alle belle!&quot; Mais quand j'sis aigrie il n'fait nu alentou d'm&eacute;; j'tap'sais n'y'a pas d'soin contre tchi, quand ch's'sait contre un rotchi.Les gens ont peux d'm&eacute;, j'les fais lus c&acirc;rrer. N'y'a pas un chent'nyi en J&egrave;rri qu'os'sait m'empouongni, quand m&ecirc;me qu'il &eacute;rait eune frouque auve li. J'ai tou&acirc;nn&eacute; les sangs &agrave; des chents.<br>
<br>
Et quand m&ecirc;me qu&eacute; j'veinge tellement aigrie n'y'en a pas ieun tchi dit: &quot;j'pouvons nos graie sans lyi.&quot; J'maintcheins la vie &agrave; des millions d'&ecirc;tres. J'vos garantis qu'&agrave; bein des pi&egrave;ches j'lus ai sauv&eacute; la vie; sans m&eacute; i' s'raient morts de faim, et occouo i' m'critiqu'raient bein, malgr&eacute; qu&eacute; j'fournisse des chents tonnieaux d'pa&icirc;sson touos l's ans pour vos marchi&egrave;rs - gratis. Et j'transporte des millions d'p&egrave;rsonnes touos l's ans d'pays en pays sans janmais lus ch&egrave;rgi seulement un d&eacute;nyi. &Agrave; des milles p&egrave;rsonnes j'ai donn&eacute; des bains, mais janmais j&eacute; n'lus ai ch&egrave;rgi rein. Ou d&eacute;vra&icirc;tes don, m'admirer et dithe; &quot;Tch'est qu'j&eacute; f'ra&icirc;mes sans t&eacute;?&quot;<br>
<br>
<center>&Ecirc;COUTEZ-M&Eacute;<br></center>
<br>
N'y'a pas un &ecirc;tre humain qui counna&icirc;t tout man bein. J'ai des palais qu'p&egrave;rsounne n'ont janmais 't&eacute; vaie - y'en a qu'ont &ecirc;prouv&eacute; &agrave; v'n&icirc;n les vaie; il' avaient l'air d&eacute; marmo&ucirc;sets pendus au but d'eune ficelle - des fant&ocirc;mes. Chein qu'i' peuvent vos en raconter vaut &agrave; peu pr&egrave;s chein qu'eune &acirc;ne pou&ocirc;rrait vos raconter s'ou la condisa&icirc;tes &agrave; eune exhibition et qu'ou l&icirc; d'mand'ra&icirc;tes s'n impression.<br>
<br>
Dans mes domaines j'garde des pourpais et des baleines et janmais i' n'm&eacute; causent autchun embarras. Mais &ecirc;prouvez-y, vous!<br>
<br>
Tout man monde peut s'motchi d'vous avec toute vot' grand' capacit&eacute;. Ous &ecirc;tes g&ecirc;n&eacute;s pour des sou, ous avez des banques et ou pr&ecirc;tez des sou les uns &egrave;s autres &agrave; l'&icirc;nt&eacute;r&ecirc;t, et s'i' v'nait &agrave; mantchi ou n' &eacute;ra&icirc;tes rein &agrave; mangi.<br>
<br>
Dans not' monde, janmais j'n'en ram&acirc;ssons, d'sou. J'avons d'l'or &agrave; bouler, janmais j'n'y touchons, &agrave; mains qu'ch&eacute; s'sait pour jouer pour l&eacute; vaie bouler. S'ou v'na&icirc;tes par siez nous, ou s'sa&icirc;tes &agrave; vos entr&eacute;-&#173;tuer, au sien qui pou&ocirc;rrait l'attraper et man monde &agrave; vos r'garder.<br>
<br>
Vous l's humains, j'vos pliains bein, t&acirc;chiz d'joui d'la vie. Sav'-ous bein qu'l&eacute; Rouai qu&eacute; j'sis &agrave; s&egrave;rvi et &agrave; tchi qu'j'ai tr&eacute;jous ob&eacute;i est l'Sien qui vos dit &quot;Ne soyez point en souci. S'ou vos confia&icirc;tes en Li ou n'&eacute;ra&icirc;tes pas b&eacute;soin d'vos d&ecirc;rangi.<br>
<br>
Mais d'vant d'tchitter, la&icirc;ssiz-m&eacute; vos p&acirc;ler. Touos l's habitants d'la t&egrave;rre et du fond d'la m&eacute;, avec h&ocirc;rreu i' faut vos d&ecirc;c&acirc;rrer. H&eacute;las! Oh, &quot;Les p'tits sont mangis par les gros&quot;. <br>
<br>
&nbsp;<p>
<i><a href="maugi.html">John Maugi</a></i><br>

&nbsp;<p>
<FONT SIZE=2>
<i>Viyiz &eacute;tout:</i>
<ul>
<li><a href="mevoc.html">La m&eacute; en J&egrave;rriais</a><p>

<li><a href="me3voc.html">L&eacute; vocabulaithe d'la m&eacute; dans les trais langues</a><p>

<li><A HREF="mers.html">Les mers et les rivi&eacute;thes</A><p>

<li><a href="paissons.html">Les pa&icirc;ssons en J&egrave;rriais</a><p>

<li><a href="vraic.html">L&eacute; vrai</a><p>

<li><a href="grevevoc.html">Sus la gr&egrave;ve en J&egrave;rriais</a><p>

<li><a href="gdfme.html">La vie d'aut' fais en m&eacute;</a><p>
<li><a href="painbath.html">How Lonore took a forbidden bath</a><p>

<li><a href="ditonsme.html">Tchiques ditons J&egrave;rriais entouor l&eacute; temps et la m&eacute;</a><p>

<li><a href="basse.html">A basse-iaue</a><p>
<li><a href="suslame.html">Sus la M&eacute;</a><p>
<li><a href="gouorray.html">Eune courte histouaithe du H&acirc;vre d'Gou&ocirc;rray et san va&icirc;sinnage</a><p>
</ul>
</FONT>

&nbsp;<p>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/memaugi.html by HTTrack Website Copier/3.x [XR&CO'2014], Tue, 15 Jul 2025 13:58:46 GMT -->
</HTML>
