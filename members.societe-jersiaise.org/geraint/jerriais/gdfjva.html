<HTML>

<!-- Mirrored from members.societe-jersiaise.org/geraint/jerriais/gdfjva.html by HTTrack Website Copier/3.x [XR&CO'2014], Tue, 15 Jul 2025 13:56:25 GMT -->
<HEAD>
<TITLE>L&eacute; j'va</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; j'va</h2></font></center><p>

<img src="jva.jpg" width="416" height="363" alt="" title="" align="right" />
<i><font size="-1">Le M&eacute;nage &egrave;s Feuvres<br/>
St. Ou&euml;n.<br/>
L&eacute; 28 d'ao&ucirc;t 1976<br/></font></i>
<br/>
 Moussieu l'R&eacute;dacteu,<br/>
<br/>

 L&eacute; sup&egrave;rbe bullet&icirc;n sp&eacute;cial d&eacute; Quart d'An d'L'Assembli&eacute;e d'J&egrave;rriais, fond&eacute;e en 1951, veint d' patha&icirc;tre pour c&eacute;l&eacute;brer ses v&icirc;ngt-ch&icirc;nq ans. L'histouaithe d&eacute; ses activit&eacute;s duthant chu quart d&eacute; si&egrave;cl'ye est r'cord&eacute;e dans les bullet&icirc;ns tch'ont pathu r&eacute;dguli&eacute;thement souos la r&eacute;daction du Docteu Frank Le Maistre OBE, Membre des Acad&eacute;mies d&eacute; Ca&euml;n et d'Upsala et ouaithe qu&eacute; j'les ai lius bein des fais j'trouve tr&eacute;jous du plia&icirc;si &agrave; les r'li&eacute;the viyant qu'&agrave; ch&acirc;que fais j'vai acouo tchiquechose &icirc;nt&eacute;r&ecirc;ssant d'dans.<br/>
<br/>

 J'viyais, par exempl'ye dans l'chein d'La St. Mich&eacute; et Nou&eacute; d'1959, un accompte d&eacute; c&egrave;rtaines crianches entouorre un f&eacute; &agrave; j'va, et &eacute;tant, nou peut dithe, qu&acirc;si &ecirc;l'v&eacute; dans eune forge, j'sis &ecirc;tonn&eacute; qu'man P'p&egrave;e ou man Papa n&eacute; l's avaient pon mentionn&eacute;es. Ch'tait probabli&eacute;ment d'ma faute, car j'les temp&ecirc;taient tellement d'tchestchions au s&eacute; tch'i' n'avaient pon l'temps d&eacute; m'dithe aut' chose qu&eacute; d'r&ecirc;pondre mes tchestchions.<br/>
<br/>

 Ieune des crianches est tch'i' n'faut janmais env'yer hors un f&eacute; &agrave; j'va, car ch'est env'yer sa bouanne chance avec. Eune autre est qu'un f&eacute; &agrave; j'va cliou&eacute; en d'ssus du cap&eacute; d'eune porte ou d'eune f&eacute;n&ecirc;tre, les ca&ucirc;coins en haut, est bouanne chance. D'aut' craient qu&eacute; les ca&ucirc;coins d&eacute;v'thaient &ecirc;t' en bas pour qu&eacute; la bouanne chance n&eacute; s'&ecirc;cappe pon! Nou clioue, &eacute;tout, un f&eacute; &agrave; la porte d'eune &ecirc;tabl'ye &agrave; j'va, et au grand m&acirc;t d'un navithe.<br/>
<br/>

 I' patha&icirc;t tch'i' y'a eune bouanne raison pour ches crianches. La l&eacute;gende nouos dit qu&eacute; l'Satan en p&egrave;rsonne appathut quand l'saint homme Dunstan Arch&ecirc;v&ecirc;que d&eacute; Cantorb&eacute;ry (A.D. 923  988) 'tait &agrave; f&eacute;ther un j'va. L&eacute; Mal&icirc;n au pid fourtchi, l&icirc; d'mandit d&eacute; l&icirc; f&eacute;ther l'un d'ses chabots. Mais l'saint homme ayant r'connu tch'il avait affaithe au D&eacute;mon, l&eacute; cliouit &agrave; la muth&acirc;le du coup et continnuit auve san travas. L'ennem&icirc;n du genre humain, tout en fa&icirc;sant d's hue&ucirc;les, suppliyit l'saint d&eacute; l'lib&eacute;ther. Ch'la l&icirc; fut accord&eacute; souos condition qu&eacute; li, l'Mal&icirc;n, n'entr&icirc;sse janmais d'autre dans un b&acirc;tisse o&ugrave;'est tch'i' y'&eacute;thait un f&eacute; &agrave; j'va &agrave; l'us!<br/>
<br/>

 Sans doute, y'a des crianches entouorre l&eacute; j'va &eacute;tout. Ieune &eacute;tait qu&eacute; quand nou-s-en vait un blianc croua&icirc;si la route, i' fallait &ecirc;copi sus ses souliers et faithe eune crouaix. Et un vi&egrave;r diton nouos dit qu&eacute; janmais bouan j'va n'fut rosse - voulant dithe, tout probabli&eacute;ment, qu&eacute; nou peut s'fier sus un bouan j'va.<br/>
<br/>

 Dans l'nunm&eacute;tho onze du preunmi&eacute; voleunme des bullet&icirc;ns d&eacute; L'Assembli&eacute;e d'J&egrave;rriais, l&eacute; Docteu Fra&icirc;nque Le Maistre nouos donne la pri&eacute;the d'un j'va, adapt&eacute;e d'l'Anglais par li-m&egrave;me comme i' n'y' a qu'li tchi p&ucirc;sse l&eacute; faithe si parfaitement. Oulle est si belle et si &agrave; propos qu&eacute; j'li'ai d'mand&eacute; p&egrave;rmission d&eacute; la r'produithe ich&icirc;n. Auve sa p&egrave;rmission gr&acirc;cieusement accord&eacute;e, n&eacute; v'ch&icirc;n la pri&eacute;the:-<br/>
<br/>

 Bailliz-m&eacute; &agrave; mangi, abr&eacute;vez-m&eacute; et souongniz d'm&eacute; comme i' faut et, man jour finni, bailliz-m&eacute; un abri, du liet bein s&eacute; et proper dans eune st&acirc;le auve assez d'la&icirc;ze pouor qu&eacute; j'pi&ecirc;sse m&eacute; couochi en confort. P&acirc;lez-m&eacute;: car vouot' vouaix m'est souvent aussi &icirc;mportante comme les c'mandes.<br/>
<br/>

 Fliattez-m&eacute; tchiquefais, &agrave; seule fin qu&eacute; j'trouve plia&icirc;si &agrave; vouos s&egrave;rvi et qu'j'apprenge &agrave; vouos aimer.<br/>
<br/>

 N&eacute; satchiz pon les c'mandes ni n'm&eacute; bailliz pon d'fouet en ramontant un amont.<br/>
<br/>

 N&eacute; m'qu&eacute;tilliz pas, ni n'm&eacute; donnez pas d'co-d'pids ou d'ouappes quand j&eacute; n'comprends pon, mais donnez m&eacute; la chance d&eacute; saisi ch'qu'ou voulez m'dithe. Seurvilyiz-m&eacute; auve soin et, si j'manque &agrave; vouos ob&eacute;i, asse&ucirc;th'-ous s'i' n'y'&eacute;thait pon tchiquechose d&eacute; d&ecirc;rangi dans ma graie ou, of&ucirc;che, dans mes pids.<br/>
<br/>

 En cas qu'j&eacute; n'mange pon bein, examinnez mes dents. J'pou&ocirc;rrais of&ucirc;che aver un abc&egrave;s dans eune denchive et ch'la, ou savez , vouos fait hardi souffri.<br/>
<br/>

 N&eacute; m'amathez pon la t&ecirc;te dans eune position p&eacute;nibl'ye ni n&eacute; m'halez pon ma seule d&eacute;fense contre les mo&ucirc;ques et les moustiques en m'racourchant la coue. N&eacute; m'bouchiz pon la veue atout des leunettes sus man bridot, car des choses qu&eacute; j&eacute; n'vai pon comme i' faut m'&ecirc;ffritant a&icirc;siement.<br/>
<br/>

 Et finnalement, &ocirc; man ma&icirc;tre, quand j'&eacute;thai p&egrave;rdu la force d'ma jannesse et qu'j'n&eacute; s'sai pus bein bouon d'colyi, n&eacute; m'mettez pon d'houors pour cr&eacute;ver la faim et d'fraid, ni n&eacute; m'vendez pon &agrave; tchique ma&icirc;tre bruta pouor &ecirc;t' tortuth&eacute; &agrave; p'tit feu jusqu'&agrave; la mort: mais mettez f&icirc;n &agrave; mes jours d&eacute; la manni&eacute;the la pus humaine, et l'Bou&ocirc;n Dgieu vouos donn'na vouot' r&ecirc;compense ich&icirc;n bas et dans l'&Ecirc;t&egrave;rnit&eacute;.<br/>
<br/>

 En toute r&eacute;v&eacute;thence j&eacute; vouos fais ma pri&eacute;the, au nom du Chein tchi fut Li-m&ecirc;me n&eacute; dans eune &ecirc;tabl'ye. &Acirc;men<br/>
<br/>

<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdffreunmer.html">Voul'-ous freunmer l's &eacute;glyises?</a><p>
<li><A HREF="jvavoc.html">Les parties d'un j'va en J&egrave;rriais</A><p>
<li><a href="gdfgvetres.html">G'v&ecirc;tres et Licos</a><p>
<li><A HREF="cheva.html">La Vie d'un Vier Cheva</A><P>
<li><a href="couljva.html">Les couleurs des j'vaux en J&egrave;rriais</a><p>
<li><A HREF="ponin.html">Man pon&icirc;n</A><p>
<li><a href="jvapriethe.html">La pri&eacute;the d'un ch'va</a><p>
<li><a href="manchva.html">Man Ch'va est Mort</a><p>
<li><P><A HREF="ghva.html">D'la Viande de gh'va!</A></P>
<li><a href="brido.html">Pas d&eacute; chelin, pas d&eacute; bridot</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="quedole.html">Comment Mait' Jean s'y prins pour faithe marchi sa vieille Qu&eacute;dole</a><p>
<li><a href="chvalelie.html">La Ch'valelie et le Ch'va &agrave; bi&acirc;nche t&ecirc;te</a><p>
<li><a href="niercheva.html">L&eacute; Ni&egrave;r Ch&eacute;va d&eacute; St Ouen</a><p>
<li><a href="nierjva.html">La l&eacute;gende du ni&egrave;r ch&eacute;va</a><p>
<li><a href="chuchoteux.html">L&eacute; Chuchoteux d&eacute; J'va d&eacute; St. Pi&egrave;rre</a><p>
<li><a href="mnaventuthe2.html">M'naventuthe</a><p>
<li><a href="mnanmin.html">M'n anm&icirc;n</a><p>
<li><a href="reve2014e.html">Un r&ecirc;ve</a><p>

<li><a href="horsey.html">Bidet, bidet, n'arr&ecirc;te pas</a><p>
<li><a href="horseautumn.html">Sus un j'va tch'a nom Stembre</a><p>
<li><a href="jvasupersonnique.html">L&eacute; j'va sup&egrave;rsonnique</a><p>
<li><a href="cahouain_jva1936.html">I'y a des gens qu'ont une telle confiance</a><p>
<li><a href="vouaituthes.html">Tchiques vouaituthes d'aut'fais</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfjva.html by HTTrack Website Copier/3.x [XR&CO'2014], Tue, 15 Jul 2025 13:56:25 GMT -->
</HTML>

