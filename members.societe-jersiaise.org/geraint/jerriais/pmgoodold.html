<HTML>
<HEAD>
<TITLE>The Good Old Days</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The Good Old Days</h2>
Merrienne and Ph'lip remember<br></font></center><p>

Moussieu l'Editeu,<br>
<br>
Avant-hier au s&eacute;, la Merrienne et m&eacute;, je n'sais pas pourtchi, j'nos m&icirc;mes a p&acirc;sl&eacute; des bouons viers temps. Oulle avait tait visit&eacute; eune jeune femme mathi&eacute;e du vaisin&eacute; tch'avait donn&eacute; naissance &agrave; un mousse y'a un mais et quand ou r'vint je l'y d'mandit s'oulle avait yeu d'l'<a href="cannelle.html">iau d'canelle</a>.<br>
<br>
'N&acirc;n&icirc;n' ou raiponnit 'j'ai yeu eune t&acirc;sse de tais et eune galette. Toutes ches bouonnes vieilles cou&ocirc;tumes dispathaissent. Dans man temps, quand eune femme tait assez ben pour d&eacute;scendre, nou la trouvait dans l'grand parleux, avec le mousse dans l'ber, nou la f&eacute;licitait, &eacute;pis nous avait un verre d'iau d'canelle pour vos r&ecirc;cauff&eacute; l'estomac.'<br>
<br>
'Et tchiquefais deux' je m'fit. 'J'me r'souvains d'une vieille fille, tch'appartenait d'la temp&eacute;thance, tch'en avalit tant eune bord&eacute;e qu'ses gens e&ucirc;tes &agrave; la mettre au liet. Mais achteu ch'est du tais et une galette. H&eacute;las, ou&ecirc;sque-y sont les bouons viers temps?'<br>
<br>
'Y sont hors man Ph'lip, et y ne r'veindront pas. Te r'souvains-tu d'nos <a href="grand_tchethue.html">grandes t'chethues</a>?'<br>
<br>
'Ah, damme, oui' je l'y dit. 'Les gens n'taient pas si pr&egrave;ssis dans chu temps-l&agrave;, et nous en avait pour siez s'maines. Si nous en tou&ocirc;nait quatre vr&eacute;gies dans un jour avec deux tchethues, ch'tait assez. Quand v'nait la s&eacute;th&eacute;e y'avait eune raide bouon din&eacute;, &eacute;pis nou s'mettait &agrave; <a href="cartevoc.html">jou&eacute; &egrave;s cartes</a>, tandisqu'les femmes rabillyaient des cauches et racontaient tout l'scandale d'la p&acirc;raisse.'<br>
<br>
'Ch'n'est pas vrai' s'fit la Merrienne. 'Les femmes restaient d'but pour &ecirc;tre seuzes que l&ucirc;s hommes pouorraient r'trouv&eacute; l&ucirc;s chambres. Mais y'avait du pliaisi quandm&ecirc;me.'<br>
<br>
'Ben se&ucirc;x' je l'y dit. 'Et les <a href="assembliee/nierbeurre2002.html">s&eacute;th&eacute;es d'nier-beurre</a>, t'en r'souvains-tu?'<br>
<br>
'Je crai que je m'en vais r'souvains. Les femmes p'laient les pommes dans l'jour, &eacute;pis quand v'nait le s&eacute;, tous les vaisins arrivaient. Nou chantait et nou <a href="danses.html">dansait</a>, car y'avait tr&eacute;jous un accord&eacute;on ou deux et la niet passait comme rain du tout. H&eacute;las! Les bouons viers temps.'<br>
<br>
'Il est vrai' je l'y dit 'qu'y a chinquante ou sou&eacute;sante ans les fermiers ne faisaient pas grands sous. Ben des fais quand v'nait la fin d'l'annee, nous avait d'la peine &agrave; payi san louage et p&ucirc;s d'un propri&eacute;tathe tait forchi d'all&eacute; a la banque.'<br>
<br>
'J'l'admets' ou s'fit 'mais quand v'nait <a href="nouevoc.html">Nou&euml;</a> nous oubliait tout chonna. La maison tait tr&eacute;jous pli&egrave;ne chu jour-l&agrave; et personne ne pouvait dithe que n'y'avait pas assez &agrave; mangi. Grand doux! Les r'pas qu'j'ai veu sus la tablye &agrave; Nou&euml;. <a href="pithots.html">Un gros picot, un gros pithot</a>, un gigot d'lard, d'la viande et pour fini tout, <a href="noue/menpodin.html">un podin d'Nou&euml;</a>.'<br>
<br>
'Et n'oublie pas qu'y'avait tchiquechose &agrave; b&eacute;the &eacute;tout' je l'y dit.<br>
<br>
'V&egrave;the, y'en avait assez et tchiquefais m&ecirc;me un mio trop' ou dit 'mais ch'tait Nou&euml; et nou n'se g&egrave;nait pon. H&eacute;las! les bouons viers temps.'<br>
<br>
Et s&ucirc;s chonna j'nos en fumes nos couochi.<br>
<br>
&nbsp;<p>
<I><a href="lebrocq.html">PH'LIP</a><br>
27/11/1948</I><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="goodfriday.html">Ph'lip and Merrienne Discuss Good Friday</a><p>

<li><a href="grand_tchethue.html">&Agrave; la Grand' Tch&eacute;thue aut'fais, et c&eacute;t&eacute;ra</a><p>
<li><a href="grand_tchethue2.html">La Grand' Tch&eacute;thue</a><p>
<li><a href="assembliee/nierbeurre.html">La S&eacute;th&eacute;e d'Ni&egrave;r Beurre</a><p>

<li><a href="assembliee/tchians1975.html">J&egrave;rri s'en va &egrave;s tchians</a><p>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>
<li><a href="temppass.html">L&eacute; Temps Pass&eacute;</a><p>
<li><a href="passet.html">L&eacute; Temps Pass&egrave;t</a><p>
<li><a href="vierstempsflm.html">Les Vi&egrave;rs Temps</a><p>
<li><A HREF="viertemp.html">Viers Temps</A><p>
<li><a href="vierstemps.html">Les bouans viers temps</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="progres.html">Le Progr&egrave;s</a><p>
<li><a href="chiffres.html">Des chiffres du passer</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><a href="gdfjep75.html">L&eacute; Passage du temps</a><p>
<li><a href="memouaithes.html">M&eacute;mouaithes d'Aut'fais</a><p>
<li><A HREF="100ans.html">Y'a chent ans</A><p>
<li><a HREF="gdfprogres.html">L&eacute; progr&eacute;s</a><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="gdfchange.html">Tchi changements!</a><p>
<li><a href="gdfchangements2.html">Tchi changements!</a><p>
<li><a href="gdfchangements4.html">Tchi changements!</a><p>
<li><a href="jourdaniet.html">J&egrave;rri au jour d'aniet</a><p>
<li><a href="jannesse.html">J&egrave;rri comme j'l&eacute; connaissais dans ma jannesse</a><p>
<li><a href="gdfjanneche.html">M&eacute;mouaithes d&eacute; jann&egrave;che</a><p>
<li><a href="changements.html">Des changements</a><p>
<li><A HREF="esthepsi.html">Les Pllaintes d'Esth&eacute; P'si</A><p>
<li><a href="gdfjerri25.html">En J&egrave;rri y'a 25 ans</a><p>
<li><P><A HREF="rein.html">Rein n'avait changi!</A></P>
</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
