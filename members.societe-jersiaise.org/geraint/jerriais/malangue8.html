<HTML>

<!-- Mirrored from members.societe-jersiaise.org/geraint/jerriais/malangue8.html by HTTrack Website Copier/3.x [XR&CO'2014], Tue, 15 Jul 2025 13:55:38 GMT -->
<HEAD>
<TITLE>J&egrave;rriais, ma langue</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>J&egrave;rriais, ma langue</h2></font></center><p>
&nbsp;<p>

Quand j'tais p'tchiot, j&eacute; n'pensais pon tch'i'y avait d'autres langues qu' l'J&egrave;rriais, pa'ce qu' ch'tait la seule manni&eacute;the qu&eacute; nou pouvait s'espr&icirc;nmer quand nou rencontrait ses anm&icirc;ns ou ses vais&icirc;ns. J'tais un p'tit mio boulvers&eacute; quand j'ou&icirc;yais qu&eacute; ch&eacute; s'sait d&eacute; l'Angliais ou d&eacute; l' Allemand, car j&eacute; n'savais pon tchi sorte d'bargou&eacute;ch&icirc;n tch'i' p&acirc;laient, ches gens!<p>

J'fus chanceux qu&eacute; j'apprins ma langue mat&egrave;rnelle duthant la Dg&egrave;rre quand tout l'monde &agrave; la campangne p&acirc;laient l'J&egrave;rriais, et v'la tchi m'donnit un avantage quand j'fus &agrave; l'&egrave;cole, pa'ce qu&eacute; j'fus oblyigi d'apprendre l' Angliais comme eune deuxi&egrave;me langue pour pouver faithe mes l&eacute;&ccedil;ons et &agrave; l'&acirc;ge d&eacute; huit ans, j'pouvais p&acirc;ler deux langues, tchi fut un grand avantage quand j'v&icirc;ns &agrave; apprendre l&eacute; Fran&ccedil;ais. Mais chein tchi m'a donn&eacute; un grand pliaisi avau l's ann&eacute;es, ch'est d&eacute; pouver faithe s&egrave;rvi tant d'mots tch'ont tant d'expression auve eune langue tch'est si riche en vocabulaithe, Et pis, &eacute;tout, j&eacute; n'connais qu&eacute; les s&egrave;rcl'yes et bein des noms d'oua&icirc;sieaux en J&egrave;rriais, mais pas tr&eacute;jous lus noms en Angliais!<p>

O&ugrave;'est qu'nou peut aver des mots comme l&eacute; 'tchitte-tes-clios', le p'tit ouais&eacute; tchi veint dans mes peupliers &agrave; la maison, ou un 'achocre', un mot tchi d&ecirc;crit chutte sorte d'personne sup&egrave;rb&eacute;ment? Y'a &eacute;tout des mots comme 'bourdelot', eune pomme env'lopp&eacute;e d&eacute; p&acirc;te et tchuite au fou, et 'cratchillon', chutte pliante sauvage tchi pousse dans les muth&acirc;les, et qu&eacute; j'avions tant d'fanne avec l&eacute; temps pass&eacute; quand j'tais p'tchiot.<p>

Ieune des choses tchi m'a fait rithe quand j'tais &agrave; Londres auve d'autres J&egrave;rriais ou man fr&eacute;the 'Douard avau l's ann&eacute;es, ch'est d'pouver p&acirc;ler en J&egrave;rriais et vaie les expressions d's an- gliais a &egrave;prouver &agrave; d&eacute;couvri tchi dg&icirc;a, tre que j'&eacute;tions &agrave; dithe.<p>

Enfin, les quatre lingnes en d'ssous, &ecirc;crites par man p'p&eacute;e, explyiquent mes sentiments d&eacute; nouotre vieil'ye langue.<p>

Mots et ditons d&eacute; nouos vielles gens <br>
Et en m&eacute;mouaithe du bou&ocirc;n vi&ecirc;r temps. <br>
Pense-s-y tchiquefais, car ch'est d'tchi vyi - <br>
Bredelles et mios d'nouot' chi&ecirc;r J&ecirc;rri!<p>

&nbsp;<p>

<i>Fran&ccedil;ois Le Maistre</i><p>
 

&nbsp;<p>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="malangue1.html">L&eacute; J&egrave;rriais... Ma Langue</a><p>
<li><a href="malangue2.html">L&eacute; J&egrave;rriais, ma langue</a><p>
<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">L&eacute; J&egrave;rriais, ma langue</a><p>
<li><a href="malangue7.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malangue10.html">Ma langue</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="malangue11.html">L'J&egrave;rriais - ma langue</a><p>
<li><a href="malangue2013.html">Ma langue</a><p>
<li><a href="fable.html">Fable</a><p>
<li><a href="poetry_day15.html">Ma langue &ecirc;cliaithe man tchoeu</a><p>
<li><a href="nousetljerriais.html">Nous et l'J&egrave;rriais</a><p>
<li><A HREF="stostp.html">La Drinnette d&eacute; St. Pi&egrave;rre et la Hardelle d&eacute; St. Ou</A><P>
<li><a href="belle.html">La Belle de la campagne versus la Belle de la Ville</a><p>
<li><a href="lettre1943.html">Eune lettre d&eacute; 1943</a><p>
<li><a href="gdflettres.html">Les lettres sont les beinv'nues!</a><p>
<li><a href="gdflangue.html">Nouot' vielle langue</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="jul2015.html">La Journ&eacute;e &Ucirc;rop&eacute;enne des Langues 2015</a><p>
</ul>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/malangue8.html by HTTrack Website Copier/3.x [XR&CO'2014], Tue, 15 Jul 2025 13:55:38 GMT -->
</HTML>
