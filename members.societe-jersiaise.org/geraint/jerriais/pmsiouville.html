<HTML>

<!-- Mirrored from members.societe-jersiaise.org/geraint/jerriais/pmsiouville.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
<HEAD>
<TITLE>Siouville g&acirc;gne</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Siouville g&acirc;gne</h2>
Ph'lip donne les raisons<br/></font></center><p>

Moussieu l'Editeu,<br/>
<br/>
Eh bein, <a href="pmelection2.html">l'&ecirc;l&eacute;ction est pass&eacute;e</a>, et, &agrave; la grande surprinse de hardi d'monde, et partitchuli&egrave;thement des villais, le Sieur Le M&eacute;rquand s'trouvit en d'sous quand l'r&eacute;sultat fut annonc&eacute;.<br/>
<br/>
J'nos en f&ucirc;mes vot&eacute;, bras-d'sus, bras d'sous, la Merrienne et m&eacute;, quand j'nos trouvimes pr&egrave;s d'la salle p&acirc;rouaissiale, et que j'l'y d'mandait s'oulle avait fait sa d&eacute;c&icirc;sion, ou m'dit de taithe ma varvette, et m&ecirc;me  ach'teu je n'sais pas tch&egrave;squ'ou fit. Ou d'veint d'p&ucirc;s difficile en vieillissant, la bouonnefemme,<br/>
<br/>
Tard au s&eacute;, un vaisin, r'venant d'la ville, vint nos annonc&eacute; le r&eacute;sultat. Y pathaissait tout joyeux, et je 'm'en &ecirc;tonnais pas, parsque j'l'avais veu dans la matin&eacute;e avec une bliue et blanche r&ocirc;sette. La Merrienne ne dit mot mais ou n'offrit pas seulement une t&acirc;sse de tais, sans p&acirc;sl&eacute; d'une goutte de tchiquechose p&ucirc;s fort. Quand y fut hors et que j'fit des r'proches &agrave; la vieille, ou m'dit  tch'il en avait d&ecirc;j&agrave; yeu assez, et tch'y d&eacute;v'thait av&eacute; grand honte, avec la dgaingue de mousses tch'il a.<br/>
<br/>
Enfin, &agrave; matin, comme j'tiomes &agrave; d&ecirc;jeun&eacute;, ou m'a d'mand&eacute; comment chonna s'faisait qu'un homme si p'tit connu comme le Sieur Siouville avait put battre le John Le M&eacute;rquand, tch'a d&ecirc;j&agrave; tait dans l's'Etats tchiques ann&eacute;es, et tch'est l'Pr&eacute;sident du Comit&eacute; d'Educ&acirc;tion. "Ch'est une chose," ou s'fit, "que je n'peux pas comprendre." <br/>
<br/>
"Eh bein, Merrienne," j'l'y dit "&agrave; ma veu y'a plusieurs raisons. A qu'menchi, l'John Le M&eacute;rquand n'a pas la populathit&eacute; d'san p&egrave;the, yun d'mes grands amins, et un homme r&eacute;spect&eacute; partout. Y n'se fait pas si affablye, et dans d's'&ecirc;l&eacute;ctions chonna s'conte. Il a hardi d'bouonnes qualit&eacute;s, et il a fait d'bouon travas dans l's'Etats, mais y m'semblye tch'y veur all&eacute; un moi trop vite, et il a la r&eacute;putation d'voul&eacute; tr&eacute;jous av&eacute; sa t&ecirc;te, et chonna fait d's'enn'mins.<br/>
<br/>
"Epis," j'continuit, "hardi d'&ecirc;l&eacute;cteurs viyaient tchi n'tait pas tch&eacute;stchon de l'exp&eacute;di&eacute; d's'Etats. Y r&eacute;stetha l&agrave;, et sans doute, y s'sa r&eacute;-&eacute;lu comme D&eacute;put&eacute; &agrave; la fin de l'ann&eacute;e. Une chose tchi n'l'y fit pas d'bein dans les p&acirc;raisses, ch'tait la c&eacute;rtitude que s'y g&acirc;gnait chu coup, y s'sait rempli&eacute;chi par un villais, et les campagnards en ont pliein l'dos d'chais Villais."<br/>
<br/>
"V&egrave;the," ou dit, "mais n'oublie pas qu'les villais &eacute;tout n'ont pas grand-chose de bouon &agrave; dithe des campagnards. Ch'est comme cat et tchan dans l's'Etats d'nos jours par chein qu'j'en vait."<br/>
<br/>
"Tu n'en est pas d'lien," j'l'y dit, "mais ach'teu y'a une autre chose. Le brit avait couothu que l'Sieur le M&eacute;rquand tait en faveur d'une louai tch'emp&ecirc;chait un homme de prendre pour S&eacute;nateur s'y n'avait pas tait dans l's'Etats pour au mains trais ans, et l's'&ecirc;l&eacute;cteurs n'aiment pas chonna."<br/>
<br/>
"Bein seux tch'y l'aimaient pas," ou dit, "mais je crai que ch'tait un t&acirc;s d'gniolin. Un Le M&eacute;rquand n'&eacute;thait jamais fait ditet."<br/>
<br/>
"P't'&ecirc;tre bein," j'l'y dit, "je n'sais pas, mais comme je vais les choses, chein tchi fit p&ucirc;s d'ma &egrave;s rouoges et biancs ch'tait l'attitude de la Poste. Ch't'articlye-l&agrave;, Mardi au s&eacute;fit hardi d'monde m&acirc;rri et valut bein des vouaix &agrave; Emile Siouville. Et chu brit-l&agrave; dans l's'Etats l'y fit du bein &eacute;tout."<br/>
<br/>
"Ch'est p&ucirc;s qu'possiblye," ou dit. "Quant au Post, j'ai r'm&eacute;rtchi d'vant qu'autchun candidat tch'a l'support de chutte g&acirc;zette-l&agrave; peut &ecirc;crithe &agrave; ses pathens. Quand l'jour veindra que l's'&eacute;lecteurs se laiss'sont m'n&eacute; par le nez v s'sa temps d'patchi ses t&eacute;lles."<br/>
<br/>
"Damme v&egrave;the!" j'l'y dit, "mais chu temps-l&agrave; n'est pas ocquo v'nu, Dieu m&eacute;rci!"<br/>
<br/>
<i><a href="lebrocq.html">PH'LIP</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmelection2.html">L'Election</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="pmdepute.html">L'&Eacute;lection pour D&eacute;put&eacute;</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="pmchiviethe.html">Ph'lip et sa chivi&egrave;the</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmsiouville.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
</HTML>

