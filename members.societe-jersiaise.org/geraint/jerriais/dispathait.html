<HTML>

<!-- Mirrored from members.societe-jersiaise.org/geraint/jerriais/dispathait.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
<HEAD>
<TITLE>La vielle langue tchi dispathait d&eacute; pus en pus</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La vielle langue tchi dispathait d&eacute; pus en pus</h2></font></center>

<P> H&eacute;las, n'y'en a autchun doute qu&eacute; nouot' bouonne vielle langue dispathait! L&eacute; vi&egrave;r J&egrave;rriais tchi nouos a s&egrave;rvi pouor des chents et des chents ans s&eacute; trouve offustchi par l'anglia&icirc;chin &agrave; l'entou d'nous. Et n'y'a bein seux rein qu' nou pi&ecirc;sse y faithe.</P>

<P>Ch'est &icirc;ncriyabl'ye qu' les gens peuvent abandonner un h&eacute;thitage patheil. Mais i' n'veulent pus d'viser lus langue mat&egrave;rnelle. Et quant &egrave;s avi&egrave;rs, ieux, i' craient fiabli&eacute;ment qu&eacute; ch'est tchiquechose d'&eacute;trange et r'fusent d&eacute; s'en s&egrave;rvi. Ch'la, sans doute, ch'est d'la faute &egrave;s pathents - &egrave;s m&eacute;thes sustout. V'l&agrave; tchi n'les &icirc;nt&eacute;r&ecirc;sse pon eune mie. M&eacute;me tch'i' c'menchent &agrave; p&acirc;ler &eacute;s p'tchiots en J&eacute;rriais, d'vant longtemps i' les laissent br&eacute;dendgi en Angliais et, dans l'couothant d'tchiques mais, chutte langue en remporte sus la n&ocirc;tre. Et don, comme par ailleurs, ch'est la m&ecirc;me histouaithe en J&egrave;rri. Les m&eacute;thes ont gard&eacute; la vielle langue ava&ucirc; les si&eacute;cl'yes, d&eacute; g&eacute;n&eacute;th&acirc;tion en g&eacute;n&eacute;th&acirc;tion, mais l&eacute; jour veint qu' ch'est ieux tchi sont responsabl'yes pouor la laissi s'p&eacute;thinmer. Il' aiment mus (par ordgi, i' pathait-un dr&ocirc;le d'ordgi, ma f&eacute;!) qu' lus &ecirc;fants sachent l'Angliais, et rein qu' l'Angliais. En France, m&ecirc;me affaithe. Et dans tout autre pays, o&ugrave;'est qu' y'a un vi&egrave;r langage - ch'la s'arrive &eacute;tout un jour. L&eacute; grand savant, l&eacute; Sieur Albert Dauzat, nouos dit tout ch'la dans ses &eacute;crits. Ch'est en tchi, ch'est bein la m&eacute;me chose pouor les &Icirc;les d&eacute; la Manche.</P>

<P>Eune aut' tchuthieuse chose, d&eacute; nouos jours, est tch'il est rare d&eacute; vaie deux femmes, ou deux'trais femmes, tchi s'rencontrent s'entrep&acirc;ler en J&eacute;rriais. Les hommes, acouo - nou-s-en ouitha gentiment. Mais, pas tant ni n'tout parmi les jannes - d'un bieau but, comme y'a tchiques ann&eacute;es. Et, d&eacute;pis d&eacute;j&agrave; longtemps, dans les fanmil'yes o&ugrave;'est qu' la vielle langue s&eacute; d'vise acouo, les garcons s'en s&egrave;rvent mais pon les fil'yes!</P>

<P>N'est pon b&eacute;soin d&eacute; distchuter tout ch'la pus liain - ch'est d'm&eacute;me.</P>

<P><i><a href="lemaistre.html">FLM</a></i></P>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfimprevu.html">L'&icirc;mpr&eacute;vu en g&acirc;ngne!</a><p>
<li><a href="malangue2.html">L&eacute; J&egrave;rriais, ma langue</a><p>

<li><a href="malangue3.html"> L&eacute; J&egrave;rriais, ma langue</a><p>
<li><a href="malangue4.html">Man J&egrave;rriais</a><p>
<li><a href="malangue5.html">L&eacute; J&egrave;rriais, ma langue</a><p>
<li><a href="malangue6.html">J&egrave;rriais, ma langue</a><p>

<li><a href="malangue8.html">L&eacute; J&egrave;rriais, ma langue</a><p>
<li><a href="malangue9.html">L&eacute; J&egrave;rriais - ma langue</a><p>
<li><a href="jerriaismjv.html">L&eacute; J&egrave;rriais. Ma Langue.</a><p>
<li><a href="malangue10.html">Ma langue</a><p>

<li><a href="malangue11.html">L'J&egrave;rriais - ma langue</a><p>
<li><a href="malanguegj.html">L&eacute; J&egrave;rriais, ma langue</a><p>
<li><a href="couedlezarde.html">La Coue d'L&ecirc;zarde</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/dispathait.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
</HTML>
