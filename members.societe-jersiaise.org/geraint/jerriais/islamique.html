<HTML>

<!-- Mirrored from members.societe-jersiaise.org/geraint/jerriais/islamique.html by HTTrack Website Copier/3.x [XR&CO'2014], Tue, 15 Jul 2025 13:59:13 GMT -->
<HEAD>
<TITLE>La Nouvelle Ann&eacute;e Islamique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Nouvelle Ann&eacute;e Islamique</h2></font></center><p><br>


I' faut d'tout pouor faithe un monde, pouor dithe l&eacute; temps. La fa&icirc;s'sie d'almonnas (v'l&agrave; tchi veint d'<I>al-manakh</I>, <I>ma</I> voulant dithe leune ou mais) est tr&eacute;jous un acte d&eacute; fouai pouor les cheins tchi vaient l'Bou&ocirc;n Dgieu dans la march&eacute;thie du temps.<br>
<br>
La Nouvelle Ann&eacute;e Islamique arrive ch't' ann&eacute;e l&eacute; v&icirc;ngt-deux d'F&eacute;vri s'lon l'calendriyi leunaithe. Pouor les Musulmans (v'l&agrave; tchi veurt dithe les cheins tchi s'donnent) l'ann&eacute;e 0 ou 1 (l&eacute; z&eacute;ro n'tait pon dans l'compte) qu&eacute;menche en 622. Muhammad s'fi&ecirc;sait d'la Mecque &agrave; M&eacute;dinne. Ch't' <I>H&eacute;djire</I> (&ecirc;migr&acirc;tion) fondit l'Islam (tchi veurt dithe aver confianche en Dgieu).<br>
<br>
L'calendriyi Musulman dit les cou&ocirc;rries d'la leune tch'est mastchulinne en Arabe. Quand i' v&icirc;nt en J&egrave;rri, l&eacute; janne Louothains d'Arabie, tout leuneux sus la Gr&egrave;ve d'Azette, &eacute;thait dit &#147;Bonsouair Mess Leune!&#148;<br>
<br>
Tout coumme, l&eacute; sol&eacute; est f&eacute;min&icirc;n. Ch'est-i' &agrave; cause d&eacute; l'&ecirc;bliouissement qu'les imams exigent qu'les faches des bouonnefemmes saient muchies?<br>
<br>
La tchestchion d'l'&ecirc;charpe est d'mand&eacute;e aujourd'aniet en France o&ugrave;'est qu'l'&Eacute;glyise est s'path&eacute;e d'l'&Ecirc;tat &#150; mais la louai tchi voudrait qu&eacute; l'grand fichu sait &icirc;nt&egrave;rdit dans l's &eacute;coles r&eacute;publitchaines n'est pon eune louai tchi combat contre la r'ligion. Ou veurt seul'ment affirmer l'&ecirc;galit&eacute; d'drait et d&eacute; d'v&eacute; des hoummes et des femmes.<br>
<br>
Y'a-t-i' tchitch'un tchi pense acouo qu'les femmes sont tant &icirc;nf&eacute;thieuses qu'i' d&eacute;v'thaient s'muchi? J'm'en vais m'en aller l&icirc; dithe deux'trais mots, m&eacute;!<br>
<br>
Bouanne ann&eacute;e &agrave; tous quouaiqu'il en sait, carapouss&eacute;s ou pas, et qu&eacute; ch't' ann&eacute;e sait juste et pa&icirc;sibl'ye.<br>
<br>
<br>
<br>
<I>Mariane de Bondy<br></I>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="calendri_islamique.html">Les Calendri&egrave;rs &egrave;rcaltchul&eacute;s</a><p>
<li><a href="ramadan.html">Ramadan</a><p>
<li><a href="nouvan2.html">Le Nouvel An</a><p>
<li><a href="nouvan4.html">La Nouvelle Ann&eacute;e</a><p>
<li><a href="diplomatique.html">Eun Incident Diplomatique</a><p>
<li><a href="services.html">Les Services hors pays</a><p>
<li><a href="terresainte.html">Un Viage en T&egrave;rre Sainte</a><p>
<li><a href="assembliee/israel1971.html">Discours par l&eacute; Sieur Jean Le Maistre</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/islamique.html by HTTrack Website Copier/3.x [XR&CO'2014], Tue, 15 Jul 2025 13:59:13 GMT -->
</HTML>
