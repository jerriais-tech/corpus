<HTML>

<!-- Mirrored from members.societe-jersiaise.org/geraint/jerriais/justification.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
<HEAD>
<TITLE>Ma justification</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ma justification</h2></font></center><br><p>
<CENTER><TABLE><TR><TD>

Si j't&eacute; r'pl'yique<br>
Dans la Chronique,<br>
N't'en &ecirc;tonne pas, mais dis m&eacute; don, <a href="picot.html">J.P.</a>,<br>
Pourtchi qu'chonna t'affl'yige si ch'est qu'parfais,<br>
En prenant un crayon, j'm'abuse &agrave; ma moni&egrave;the<br>
Et j'fais rimer tchic lignes... Ma f&eacute;! nou peut faithe pli&egrave;the!<br>
Eche don ma faute &agrave; m&eacute;, si j'v&eacute; l'c&ocirc;t&eacute; comique<br>
D's'articl'yes si s&eacute;rieux qu'nou li&egrave;t dans la Chronique?<br>
Et j&eacute; n'm&eacute; doutais pas qu'man pouorre &egrave;scrivachin<br>
S'n'allait t'forchi, J.P., &agrave; plieuthott&eacute; d'chagrin!<br>
<p>

Car v&eacute; tu?<br>
C'h'est bain du,<br>
Si faut tr&eacute;jous &ecirc;couter tout ch'qui s'dit<br>
Et dig&eacute;th&eacute; tout chein qu'd'autres ont &ecirc;cri<br>
Sans desserr&eacute; les dents, coumme si nou-s'tait faits d'chithe,<br>
Et qu'la fache vos romp'rait s'ou z'&ecirc;prouv&egrave;tes &agrave; rithe!<br>
Faut-i tr&eacute;jous rester coumme autant d'&ecirc;tamperches,<br>
Qui d&ecirc;testent l'bouan <i>fun</i> et qui jamais n'en cherchent?<br>
Fait l&eacute; s'tu veurs, J.P., mais j'aime mus, pour de m&eacute;,<br>
Etibotchi pour rithe, que d'faithe un gros mus&eacute;.<br>
<p>
<i><a href="ejluce.html">Elie</a></i><br>

</TD></TR></TABLE></CENTER>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="rcounnaissance2.html">La R'counnaissance des Bouans Jerriais</a><p>
<li><a href="aelie2.html">A Elie</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/justification.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
</HTML>
