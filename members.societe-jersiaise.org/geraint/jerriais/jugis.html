<HTML>

<!-- Mirrored from members.societe-jersiaise.org/geraint/jerriais/jugis.html by HTTrack Website Copier/3.x [XR&CO'2014], Tue, 15 Jul 2025 13:58:58 GMT -->
<HEAD>
<TITLE>Ne jugis jammais eune persounne par s'n'habit</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ne jugis jammais eune persounne par s'n'habit.</h2>
<br/>
Eune s&eacute;th&eacute;e d'piaignants.<br/></font></center><p>
<br/>
L&eacute; Committai d&eacute; r&eacute;vision est r&eacute;uni avec les Experts pour entendre les siens qui lus trouve surchergis au R&acirc;t; la s&eacute;th&eacute;e est termin&eacute;e pour sept heuthes.<br/>
<br/>
V'la sept heuthes et d'mie, persounne ; un quart de huite persounne; a djix minutes de huite n'vla l&eacute; bouonhoumme Ma&icirc;tre Jacques Bidwell qu'arrive.<br/>
<br/>
Il avait eune grande casaque qui tra&icirc;nait jusqu'a terre, avec les grands pouchettes tchi pouvais t'nai trais sieztounniers d&eacute; patates ch&acirc;tcheunes ; un p'tit rond turban fait avec eune pai d'lapin ; avec des zouorailles.<br/>
<br/>
Yeun du commit&eacute; dits: sou voulais j'allons avait eune bordais d'fane avec le bouonhoumme, in s'en va pas v'nin persounne d'autres. L'Pr&eacute;sident dits: j'n soummes pas ichin pour nos motchi du monde, Nan, s'fit yeun: tu s'rais l'preumi a q'menchi tai.<br/>
<br/>
Ph'lip, yeun du Commit&eacute; d'r&eacute;vision dit: l'pus malin d'entre vous n'est pon occuo fin assais pour jouait avec chu vier marmouzet-l&agrave;! N'jugis pas l'individu par s'n habit, esprouvais y et pis ou verrais.<br/>
<br/>
Tait-t&eacute;! s'fit yeun, tu r'dote don.<br/>
<br/>
L'Pr&eacute;sident: Bonsouair Ma&icirc;tre Jacques; bonsouair Moussieu. Ch'est vous quavais prins couorage ditet temps. Y fait fret et y tchet des brins d'net et y q'menche &agrave; g'l&eacute;. Tchi l'&acirc;ge qu'on zavais Ma&icirc;tre Jacques?<br/>
<br/>
- J'vais sus quatre-vingt neuf, Moussieu!<br/>
<br/>
Yeun d's'experts tchi counnuaissait Maitre Jacques et qui savait s'n &acirc;ge lis dits: Ma&icirc;tre Jacques, tchi l'&acirc;ge qu'on zerrais &agrave; votre pr&eacute;chain jour de naissance?<br/>
<br/>
- Septante-neuf, Moussieu.<br/>
<br/>
L'Pr&eacute;sident : J'pensais qu'oumme disaite qu'ou zallaite sus quatre-vingt-neuf.<br/>
<br/>
- V&egrave;the Moussieu, j'y vais ettou. Et vous Moussieu j'ai counnu votre p&eacute;p&eacute;e ; tchi l'&acirc;ge qu'ou z'avez si j'n sis pas trop tchurieux.<br/>
<br/>
L'Prsident pensit; j'men vais t'en dounnai eune bouanne; j'vais sus nonante-neuf, Ma&icirc;tre Jacques.<br/>
<br/>
Les v'la tous &agrave; rire. L'bouonhoumme tout bouannement, mais par malice dits: j'criyais bein qu'j 'tai a peu pr&egrave;s l&agrave; votre &acirc;ge, par votre apparence.<br/>
<br/>
Les r'vla tous &agrave; rire; les v'la excitais. L'bouonhoumme entendait eun mio ferme. Yieun lis criyit Maitre Jacques, counnaissais-tous bein men pep&eacute;e!<br/>
<br/>
- Ah! mais oui! Y gardait eune petite &acirc;ne, et quand j'vos vai im sembie qu'j'la vaie occuo!<br/>
<br/>
L&agrave;, s'fit Ph'lip, tchez qu&eacute; j'vos avait dit: Yeun d's'experts dits arr&ecirc;te, j'men vais yien dounnait eune bouanne, va!<br/>
<br/>
- Ma&icirc;tre Jacques: Savous bein q'chutte petite &acirc;ne-l&agrave;; y la mindre au Victoria College! Y l'y coppidre ses grands zouarailles, et y yen mindre d&eacute; p'tites, et ou vins bein intelligente, et m&ecirc;me o&ugrave; s'saites surprins d'apprendre q'ou passit eun examen.<br/>
<br/>
Nev-la des ah! ahs! Yeun dits a Ph'lip : Iou q'tuais achteu? Ph'lip dits: Continuez mes gar&ccedil;ons! j'sa &agrave; votre confusion.<br/>
<br/>
L'bouonhoumme dits: Votre pep&eacute;e n&eacute; r&eacute;ussi pon si bein avec la sienne; quand j'vos entends im sembie qu'j'la vai d 'vant m&eacute;. Il &egrave;sprouvit aitou coumme l'autre, mais in pu en faithe rein; ou tait raide bouonne pour braithe, mais vla tout.<br/>
<br/>
Ch&acirc;tchun q'menchi a s'entre ergardait. Ph'lip riait li. Yeun du Conseil dits : Arraitais, j 'men vais l'boulait chutte fais; si j'n l&eacute; fais pas, j'perd men nom.<br/>
<br/>
Ph'lip dits : Tu l'perdras a ten grand r'gret. Laisse l&eacute;. Eune autre dits : Fait tai seux d'ten coup, Oui! Oui! n't&eacute; g&ecirc;ne pas.<br/>
<br/>
- Maitre Jacques, counnaissais-tou men p&egrave;the?<br/>
<br/>
- Ah! Mais oui! j '&eacute;tions vaisins.<br/>
<br/>
- Eh bein, Maitre Jacques, y'avait eun vier corps qui d'meurait par siez-nou, qu'jappla&icirc;mes l&eacute; vier chiqtchi; il avait eune grand casaque, qui lis tra&icirc;nait jusqu'est pis, avec d&eacute; grandes pouchettes qui pouvais t'nait trais sieztonnniers d&eacute; patates, et il avait un p'tit rond bounnet fai avec eune pai d'lapin ou d'ca avec des zouorailles. Partout l'vaisinai nous l'app'lait l'vier chiqtchi; quand j'vos vai im semble q'l&eacute; l'vai d'vant m&eacute;.<br/>
<br/>
Les v'la tous &agrave; rire coumme des bossus yen eu qui tappirent dans lus mains.<br/>
<br/>
- L&agrave;, s'fit yeun &agrave; Ph'lip, l&agrave; men vieux! n'vla t'n houmme dans a bos, tu f'ras mus d'all&eacute; l'erlevait.<br/>
<br/>
Ph'lip dits: Y serlevra tout seu. Y n'a pas occuo dit sen derni&eacute; mot.<br/>
<br/>
Quand l'affaithe q'menchi &agrave; s'calm&eacute;, Ma&icirc;tre Jacques dits - J'tai m&eacute; chu vier chiqtchi l&agrave;; j'&eacute;tions vaisins, j'avais eune petite ferme q'j'soignions ma bouanne femme et m&eacute;; la ferme appertenait au bouonnehoumme Joe Gasfly, eun angliais. Votre pep&eacute;e tai tr&eacute;jous siez-nous a empruntait tchique chose, mais janmais n'l'rapportait; j'tais obyigi qu'en j'en avais besoin d'all&eacute; lercherchi, et im semblye q'chest occuo coumme anniet.<br/>
<br/>
Un jour, j'avais b&eacute;soin d'un batchu. Y'avait pus d'siez semaines qu'im l'avait empruntai; et m&eacute; v'la allait pour lercherchi. Ou zavaites eune belle maison et eun bieau gardin &agrave; fleur. Chu jour-l&agrave;, y'avait eune gardigni &agrave; trimmai l's'arbres. Votre pep&eacute;e avait trais ou quatre bagues es d&egrave;s, Votre memm&eacute;e quand t'ou sortai, ou tai habiyis coumme la reine de Scaisba et vos soeurs coumme des princesses. Bon! just&eacute;ment coumme j'avais l'batchu &agrave; la main - votre pep&eacute;e tai assis sus eun auge - et n&eacute;v-la eune cab qu'arr&ecirc;te endrait la haiche; votre pep&eacute;e touanni bianc coumme du lait. Y fis un cri, et m'empoigoi et dits: Jacques, ch'est l'd'nonciateu, Veur-tu restait caution pour m&eacute; pour chinq chants louis, car y s'en va m'saisi et sinon q'l'lenpoigni y s'en s'rait allait sus l'dos dans l'auge qui t'ai pienne d'yiau.<br/>
<br/>
J'lis dits. Oui! L&eacute; d'nonciateu appr&eacute;chi et dits: J'ai grand r'gret, mais j'vins pour faithe eune saisie. Votre pep&eacute;e, amaintchi sans counnaissance criyi : &quot;Jacques s'en va restait caution pour m&eacute; Moussieu.&quot;<br/>
<br/>
L'dononciateu dits: &quot;Ch'est eun grand soulagement pour m&eacute;, mais, autr&eacute;ment pus pour vous.''<br/>
<br/>
J'dis au d'nonciateu, j'veur bein m'en allait quantai vous Moussieu &agrave; la Banque.<br/>
<br/>
- Nannin, Ma&icirc;tre Jacques! ou n'avais qu'a sin&eacute; un papi, qu&eacute; j 'men vais pr&eacute;parai, et j&eacute; sa allright; qund j'sai pour trais milles louis, Ma&icirc;tre Jacques, j'prendrais votre caution. L&agrave; d'sus votre pep&eacute;e avait les lermes &egrave;s yeux et im dits &quot;Jacques, jammais j'n pouorrait toubliai, j'esp&egrave;the q'em'esfants erront tr&eacute;jous eun grand resp&eacute; pour t&eacute;.&quot;<br/>
<br/>
L&agrave;, s'fit Ph'lip : tu voudrais bein achteu n'ten &ecirc;tre pas touailyi, apr&egrave;s eune telle r&eacute;v&eacute;lation. Y dits a Ph'lip dans l'ouoraille, j'voudrais avait restait siez-nous assaissai.<br/>
<br/>
L'Pr&eacute;sident vit bein la position. D'eune voie ferme y dits: couomme pr&eacute;sident j'n permettrai pas a eune seule autre persounne d'addressai Maitre Jacques sans m'nautorisation.<br/>
<br/>
L'Pr&eacute;sident: Maitre Jacques, tchi plaintes q'ou zavais &agrave; faithe?<br/>
<br/>
- Moussieu, ou nos avais mins trop d'r&acirc;ts.<br/>
<br/>
Yeun criyi : Ma&icirc;tre Jacques, bendais des trappes.<br/>
<br/>
L'Pr&eacute;sident fut oblyigi d'rithe, mais y criyi: Silence!<br/>
<br/>
L&eacute; bouonhoumme Jacques dits: L'autre annais j'en' avaimes chinques de bandais toute l'annais et y'avait occuo pus d'r&acirc;ts, Ch'tannais j'avaimes sept trappes d'pus et y'a occuo pus d'r&acirc;ts qu'jammais et occuo yen a des nichis d&eacute; p'tits qu'in sont pas occuo deshallais.<br/>
<br/>
L'Pr&ecirc;sident en iriant dits: Y deshallrons eun jour Ma&icirc;tre Jacques.<br/>
<br/>
- N'y'a pas d'doute, s'fit l'bouonhoumme.<br/>
- Ma&icirc;tre Jacques, est-ous s'parrais d'beins vous et votre femme.<br/>
- J'sai pas Moussieu; ch'est la bouonne femme qui souanne d&eacute; chounna; mais quand j'men vais ervenait siez-nous j'men vais l'y d'mandai, oum dira dans eun crack, oulle a eune bouonne instruction, oulle a tait au Laidi College.<br/>
<br/>
Yeun du Conseil dits: J'tai servante d'ja!<br/>
<br/>
Le Pr&eacute;sident. Silence!<br/>
<br/>
- V&egrave;the, s'fit l'bouonhoumme mais ou tai tr&eacute;jous parmi les livres et j'vos garantis qu'ou l'en sait eun bu.<br/>
<br/>
L'Pr&eacute;sident n'put pas sertenin, y dits: Ma&icirc;tre Jacques, faut q'ou l'en sache eun divers bu, sou l'en sait pus long q'vous.<br/>
<br/>
Yeun d'sexperts: Ma&icirc;tre Jacques, y mantchi des livres au &quot;Ladies College &quot; quand tou yaithai servante d'ja ; memm&eacute;e m'la dit, ou tai au college dans chu temps l&agrave;.<br/>
<br/>
- Mais v&egrave;the, s'fit l'bouonhoumme, ou fut atchusais la pouarre garce; et pis &agrave; la fin, y trouvirent q'les livres tais siez votre memm&eacute;e, et y d'mandites estchuse &agrave; ma femme.<br/>
<br/>
L'expert en col&egrave;re, lis dits: Ma&icirc;tre Jacques; voulous traitai ma m&egrave;the de volleraisse! dans deux minutes j'vos capsizerais, vier affrontai!<br/>
<br/>
L'Pr&eacute;sident: Silence! Silence!<br/>
<br/>
L'bououhounime &agrave; l'expert: Ch'est bein assais d'paslai d'capsizai, mais avous pensais tchesque j'sais &agrave; faithe tandis q'ou s'saites &agrave; faithe votre job; affrontai q'ou z&egrave;tes ; ch'est vous quavais q'menchi, ou voulaites insinuai a chez Messieux ichin q'ma Rachel tai eune volleraisse; q'l'assembiais en juge.<br/>
<br/>
L'Pr&eacute;sident presque en col&egrave;re, viyai bein q'la chose allais d'pi&egrave;the en pi&egrave;the dits: Si autchun d'vous Messieux, ose continuai la conversation, j'en frai eun rapport au &quot;Protchureux G&eacute;n&eacute;ral.&quot;<br/>
<br/>
- Ma&icirc;tre Jacques, combein q'ou d'mandais &agrave; &ecirc;tre r&eacute;duit?<br/>
<br/>
- Quatre quartchiers, Moussieu.<br/>
<br/>
- Vos piais-ty vos r'tirai, j'vos f'rons a savai tch'est qu'en est.<br/>
<br/>
Quand Ma&icirc;tre Jacques fut hors yen eu eune sc&egrave;ne j'vos garantis!<br/>
<br/>
L'Pr&eacute;sident lus dits: N'jugis janmais eun individu par sen habit; ou zen avez ieu eune belle preuve assaiss&eacute;. -<br/>
<br/>
N'esprouvai pas &agrave; d'vinai dans tchi paraisse que chounne chin a peu s'passai, car janmais ou'n pouorraites en r'path&eacute;. Mais l&eacute; sien qui pouorrait en r'path&eacute;, &eacute;thait l&eacute; pot-ta-t&eacute;e en argen qu'est siez les &quot;London Jewellers,&quot; pour &ecirc;tre pr&eacute;sentai au sien qu'in s&eacute; m&ecirc;le qu'd'ses affaithes. Bouon couorage au sien qui f'ra la job.<br/>
<br/>
<i><a href="maugi.html">J. M.</a><br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="dame_moussieu.html">Est-che une Dame ou un Moussieu?</a><p>
<li><a href="gdfmode.html">&Ecirc;tes-ous &agrave; la mode?</a><p>
<li><a href="gdfhabits.html">L's Habits du temps pass&eacute;</a><p>
<li><a href="affole.html">Nou dit qu'il en affole &agrave; tout &acirc;ge</a><p>
<li><a href="epeurat.html">L'&Ecirc;peur&acirc;t</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/jugis.html by HTTrack Website Copier/3.x [XR&CO'2014], Tue, 15 Jul 2025 13:58:58 GMT -->
</HTML>
