<HTML>

<!-- Mirrored from members.societe-jersiaise.org/geraint/jerriais/tchandubuoulai.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
<HEAD>
<TITLE>Le Tchan tchi n'paie pon de taxe</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Le Tchan tchi n'paie pon de taxe</h2></font></center><p>
<CENTER><TABLE><TR><TD>
Hi! escoutais-m&eacute; unne minute, buounnes gens,<br>
J'ai deux mots &agrave; vos dire, sus la taxe des tchans;<br>
Nou dit que le Conn&ecirc;table, avec sa Police,<br>
Ont (le tout ensemble) djiantrement de malice;<br>
Qu'i guettent chaque personne, tchi garde un tchan,<br>
Et y les font d&eacute;paut&eacute; ben d&ecirc;li&ecirc;ment,<br>
Lus pi&ecirc;che d'&ecirc;chu - (un louis pour un l&eacute;vri),<br>
Dvant le prumi jour du mois de F&eacute;vri.<br>
S'nou manq'a payi, chest unne autre affaire,<br>
Y vos double la taxe, v'la chein qui yia d'pi&egrave;re,<br>
Eh bein! v'la qu'est tout bein, ch'est selon la lou&eacute;<br>
Toute personne d&eacute;vrait, en buounne foi&eacute;<br>
Av&eacute;, en buon temps s'n'&ecirc;chu ou ben sen louis<br>
Pour le tchan qui gard', vais la taxe payie!<br>
Not Chef Municipal se crait <I>des pus fin</I>,<br>
Et avec chonna, diversement matin,<br>
Et cr&eacute; chi n'd&eacute;vrait pon, dans toute la paraisse,<br>
Y&ecirc;capp&eacute; un seul tchan, car y n&eacute; laisse,<br>
Personne en r'pos, tchi n'aient d&ecirc;pautai,<br>
Pour lus tchan, chein qu&eacute; la lou&eacute; a ordonnai.<p>


Mais yia un <I>grand</I> tchan, chest qui se fiche ben de'li,<br>
Y se proum&egrave;ne quand y veurt, et il en a du git.<br>
Car quand veint l'mitan de' la ni&egrave;t,<br>
Quand Mousieu est quochi au li&egrave;t.<br>
Y veint ouass&eacute; et grondre, sus les " trais gris cats,"<br>
Tchi sont faits en chiment; car y n&eacute; pr&eacute;tend pas,<br>
Que Mousieu,par auqun droit peut av&eacute;,<br>
Ditai, (foi&eacute; d'tchan) cluttai sus sa par&eacute;.<p>


Y gibbe l&eacute; baloque, y s'en moque, y saute de joie<br>
Et s&eacute; dit, "Si ch&eacute;tai des tchans j&eacute; t&eacute; pardonnerais.<br>
Mais quand j'y vait des cats,<br>
V'la qui n&eacute; m&eacute; va pas;<br>
Et si je les tenais,<br>
Je vos les craquerais;<br>
Sans (ma fingre en faire un mio de cas!!)<br>
Apr&egrave;s av&eacute; ouassai,<br>
Tout le long de la gni&egrave;t,<br>
Le matin apres chonna;<br>
Dans sa niche y s'en va.<br>
Tout riant<br>
Et craulant,<br>
D'fiertai tout chain qu'il a d&eacute; coue;<br>
Et pis se moquant,<br>
D'<I>Monsieu</I> en disant,<br>
J&eacute; m&eacute; fiche pas mal de vous;<br>
Jusq'ichein, janmais d&eacute; ma vie,<br>
J'nai hieu de taxe d'payie,<br>
Et je n'en pairai pon,<br>
Pour unne buounne raison;<br>
Ou la serais bein, parc&eacute;qu&eacute; j'vos la dirai<br>
Je n&eacute; sis pon autre qu&eacute; l&eacute; "T'CHAN DU BUOULAI! "<p>

<P>&nbsp;</P>

</TD></TR></TABLE></CENTER>


<CENTER>
<IMG SRC="tchandubouole.jpg" WIDTH=233 HEIGHT=250><p>
L&eacute Tchan du Bou&ocirc;l&eacute;<p></CENTER>


<P>&nbsp;</P>

<FONT SIZE=2>
<i>Viyiz &eacute;tout:</i>
<ul>
<li><a href="tchian_bouolay.html">L&eacute; Tchian du Bou&ocirc;lay</a><p>

<li><a href="tchian_bouolay2.html">L&eacute; Tchian du Bou&ocirc;lay</a><p>
<li><a href="bouoley.html">Le Tchan du Bou&ocirc;ley</a><p>
<li><a href="fete1899.html">La F&ecirc;te du 30 Janvi 1899</a><p>
<li><a href="pmfish.html">Merrienne and the big fish</a><p>
<li><a href="rvenants.html">Les R'v&eacute;nants d'Aut'fais</a><p>
</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/tchandubuoulai.html by HTTrack Website Copier/3.x [XR&CO'2014], Tue, 15 Jul 2025 14:04:19 GMT -->
</HTML>
