<HTML>

<!-- Mirrored from members.societe-jersiaise.org/geraint/jerriais/pmmilk.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
<HEAD>
<TITLE>The Milk Question</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The Milk Question</h2>
Ph'lip and Merrienne disagree</font></center><p>

Moussieu l'Editeu,<br/>
<br/>
Je vait par la g&acirc;zette que les <a href="st_helyi.html">Villais</a> sont ben m&acirc;rris parsque n'y'avait pas d'<a href="laitdjerri.html">lait</a> jeudi sinon pour les mousses, les mousettes et les touos p'tiots.<br/>
<br/>
La Merrienne, tch'y passe sa vie &agrave; m'contr&eacute;dithe, dit que ch'n'est pas juste que les pou&ocirc;res vieilles gens n'aient pas au mains l&ucirc;s pinte, et ou d'mande si ch'est la faute des vaques, tchi sont on strike, ou si ch'est les fermiers tch'y veulent faithe p&ucirc;s d'<a href="beurre3.html">beurre</a> &agrave; djais ch'lins la livre.<br/>
<br/>
Ach'teu, Moussieu l'Editeu, j'm'en vais v&ocirc;s explitchi tchiquechose pour v&ocirc;s &ecirc;cli&eacute;thi au sujet du lait et du cou&ocirc;tage tchi y'a &agrave; gard&eacute; des b&ecirc;tes de nos jours.<br/>
<br/>
J'en ai trais me. Y sont hardi ben bried&eacute;es, en j'en ai tait ben ordguilleux, mais au jour d'agniet ch'est des bricolles, et j'n'ai pas pe&ucirc;x de l'dithe.<br/>
<br/>
A qu'menchi, y'en a deux &agrave; sec, et je n'sait pas pourtchi. Ben se&ucirc;x tch'ils ont fait d'expr&egrave;s, car ils ont ocquo trais mais &agrave; all&eacute;, et au mains y dev'thaient donn&eacute; un pot ou deux par jour. Mais n&acirc;nin, les tch&eacute;thoignes r'fusent d'en donn&eacute; m&ecirc;me une d&eacute;mi&eacute; pinte. J'ai biau hall&eacute; et hall&eacute;, mais rain n'veint.<br/>
<br/>
La tr&acirc;isi&egrave;me me fait l&acirc;ie mine quand j'appr&eacute;che avec ma canne, mais ou fait ocquo san d'v&eacute; du m&ucirc;s qu'ou peut, et y'a assez d'lait pour la Merrienne et m&eacute;, et un p'tit mio d'beurre par dessus l'marchi. Mais j'm'attends qu'y'un d'chais jours ou f'tha comme les autres et abandon'na l'affaithe.<br/>
<br/>
Y'a un mais j'm'en fut en ville et j'accatit un chent d'chais nuts et un chent d'tchiquechose que nou m'dit tait du bran. J'en eut pour p&ucirc;s d'trais louis, et sans doute le compte veindra yun d'chais jours, car les marchands n'donnent pas d'longs cr&eacute;dits agniet. Mais si ch't'&icirc;chin crai tch'il &eacute;tha ses sous d'vant la saison, y s'trompe.<br/>
<br/>
Ach'teu, mes trais vaques m'ont aval&eacute; dans tch&icirc;nze jours les nuts, le bran et trais ballots d'fain ch&ecirc;tchune par jour, sans cont&eacute; des raves que j'ai emprunt&eacute; d'yun d'mes vaisins tch'est d&ecirc;ja v'nu trais fais m'dithe tch'il est &agrave; court.<br/>
<br/>
Je n'sis pas &agrave; vos dithe des menn'ties Moussieu, ou savez ben qu'je n'voudrais pas faithe chonna, &eacute;tant bouon Saint-Ouennais. J'vos asse&ucirc;the que l'homme tch'y garde des vaques au jour tch'il est, trav&acirc;ille pour le publyis et non pour l'y-m&ecirc;me. Pour dithe vrai, le lait n'a jamais peyi. Toute ma vie j'en ai port&eacute; et j'peux dithe que si j'n'avais pas vendu une b&ecirc;te par bord&eacute;e, y'a longtemps que j'm'en s'sais d&ecirc;fait d'chais b&eacute;stiaux.<br/>
<br/>
Enfin, Moussieu, j'qu'menche &agrave; m'd&ecirc;couothagi, et j'm'en vais vos faithe une offre. V'nez siez-nous accatez mes vaques et emm'nez les ou&ecirc;sque ou voudreuz. Je s'sait ben content d'en &ecirc;tre d&ecirc;fait, et ou pouvez l's'aver &agrave; bouon marchi - chent louis la pi&ecirc;che.<br/>
<br/>
<i><a href="lebrocq.html">Ph'lip</a></i><br/>
<i>1/3/1947 </i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmfermyi.html">La Vie d'un Fermyi</a><p>
<li><a href="pmpatates3.html">Nos patates et nos vaques</a><p>
<li><a href="pmfarming.html">Is Farming Worthwhile?</a><p>
<li><a href="pmfermiers.html">Les fermiers n'ont pas d'chance</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmmilk.html by HTTrack Website Copier/3.x [XR&CO'2014], Tue, 15 Jul 2025 13:58:52 GMT -->
</HTML>

