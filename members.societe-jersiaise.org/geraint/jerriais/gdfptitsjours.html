<HTML>

<!-- Mirrored from members.societe-jersiaise.org/geraint/jerriais/gdfptitsjours.html by HTTrack Website Copier/3.x [XR&CO'2014], Tue, 15 Jul 2025 13:58:50 GMT -->
<HEAD>
<TITLE>Mes p'tits jours</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Mes p'tits jours</h2></font></center><p>

<font size="-1"><i>Trenton </i><br/>
<i>Michigan, USA</i><br/>
<i>L&eacute; 29 d'ao&ucirc;t, 1981</i><br/></font>
<br/>

Moussieu l'R&eacute;dacteu,<br/>
<br/>
&Agrave; ch't heu qu&eacute; j'sis vyi et qu'j'ai un pid dans la tombe, j'p&egrave;nse souvent &agrave; mes p'tits jours siez Papa et Manman &agrave; La Forge &egrave;s Landes, &agrave; St Ou&euml;n. Tch'il heutheux jours! Tchi bouannes m&eacute;mouaithes! Tchi bieaux jours, mes p'tits jours - p'tits mais grands en m&eacute;mouaithe d&eacute; la jouaie d'vivre, d&eacute; grandi, d'obs&egrave;rver et d'apprendre. Tchi tr&eacute;sors! En nommer, d'ches tr&eacute;sors, ou dites?<br/>
<br/>
Eh bein, iun des pus grands 'tait d'&ecirc;t' n&eacute; dans eune fanmil'ye tchi n'tait pon riche en sou et tchi avait &agrave; les m&ecirc;nagi. V'l&agrave; tchi m'appr&icirc;ns &agrave; couoyer et appr&eacute;cier la valeu des choses d&eacute; la vie d'touos les jours. Quand j'vai l'gaspillage d&eacute; toutes sortes d'choses ich&icirc;n en Am&eacute;thique v'l&agrave; tchi m'fait penser qu'ch'est eune b&eacute;n&eacute;diction d'&ecirc;t' n&eacute; pauvre. Dans un cas d'm&ecirc;me i'n'faut pon grand chose pour fourni un mio d'plia&icirc;si et d'satisfaction dans la vie. <br/>
<br/>
J'm'&egrave;rsouveins du plia&icirc;si qu'ma preunmi&eacute; pathe d&eacute; neu souliers m'donnit. J'allais &agrave; l'&Ecirc;cole du D&icirc;nmanche &agrave; l'<a href="gdfstgeorges.html">&Eacute;glyise d&eacute; St Georges</a> et j'avais &agrave; bliatchinner mes bottes d&eacute; touos les jours au sanm'di pour aller auve mes habits du D&icirc;nmanche - mes bouans habits, comme nou l's appelait. L&eacute; temps v&icirc;nt tch'i' m'fallait d'neuves bottes, j'avais veu des souliers tch'&eacute;taient fabritchis auve du manni&eacute;the d&eacute; brun cannevas qu&eacute; nou-s-appelait des jaunes souliers. &Agrave; ma grand surpr&icirc;nse Manman m'dit qu'ou m'en acat'tait eune pathe la pr&eacute;chaine fais qu'j'&icirc;thions en ville. J'n'oubliethai janmais l'grand plia&icirc;si qu'j'eus quand j'les m&icirc;ns la preunmi&eacute; fais pour aller &agrave; St Georges. J'tais ordgilleux comme un poux tchi marche sus du v'loux, man bouanhomme!<br/>
<br/>
L&eacute; Jour d&eacute; Nou&eacute; 'tait eune f&ecirc;te attendee &icirc;mpatiemment d'un but d'l'ann&eacute;e &agrave; l'autre. La l&eacute;gende d&eacute; Papa Nou&eacute; et la cheunm'n&eacute;e 'tait bein r&ecirc;elle pour un mousse, et l'orange et les codrettes dans la cauche pendue &agrave; l'ais du foyi 'taient un tr&eacute;sor pour l&eacute; chein tchi n'les viyait qu'eune fais par an. Man preunmi&eacute; arbre d'Nou&eacute; 'tait eune belle branque d&eacute; dg&egrave;rrue bein touff&eacute;e, cop&eacute;e d&eacute; d'ssus un foss&eacute; et m&icirc;nse dans un grand pot &agrave; flieurs sus eune p&eacute;tite tabl'ye dans la carre d&eacute; la tchu&icirc;sinne, et orn&eacute;e atout deux-s'trais p'tites lant&egrave;rnes auve des f'n&ecirc;tres couleuth&eacute;es qu&eacute; ma Marraine m'avait donn&eacute;, et des mios d'riban d'diff&eacute;thentes couleurs. J'avais r'gret quand fallait s'en d&ecirc;faithe aupr&egrave;s l'Jour d&eacute; l'An. <br/>
<br/>
Eune aut'jouaie pour les mousses 'tait l'prix d'l'&Ecirc;cole du D&icirc;nmanche. I' m'sembl'ye que j'vai acouo la rangie d'livres sus eune tabl'ye d&eacute;vant l'autel d&eacute; l'&eacute;glyise et la jouaie d'saver tch'i' y'en avait iun pour m&eacute; parmi ches'-l&agrave;. Et Manman m'disait tch'i' fallait &ecirc;t' seux d'dithe M&egrave;rcie, Moussieu &agrave; haute vouaix quand l'Minnistre vouos l'pr&eacute;sentait. <br/>
<br/>
Et pis y'avait l'th&eacute;e d'l'&Ecirc;cole du D&icirc;nmanche. Trais p&acirc;raisses, St Ou&euml;n, Ste Mathie et St Pi&egrave;rre,  l&eacute; f&ecirc;taient ensembl'ye. Ch'tait ieune des grand' f&ecirc;tes pour nous, mousses, car v'l&agrave; tchi voulait dithe &ecirc;t' port&eacute;s dans eune vainne &agrave; tchique aut' partie d'l'&Icirc;le. Et pis un vraie fest&icirc;n dans eune grand' tente. Ch'tait ieune des seules fais d'l'ann&eacute;e qu'un tas d'nous avaient des p'tites finnes beurr&eacute;es d'beurre et de g'l'&eacute;e et d'la g&acirc;che &agrave; beurre et &agrave; cor&icirc;nthe &agrave; mangi et Manman m'disait tr&eacute;jous d&eacute; n'en prendre pon pus qu'eune tranche de ch&acirc;que sorte sans d'mander p&egrave;rmission, pour n'&ecirc;t' pon appel&eacute; un gourmand et mal &ecirc;l'v&eacute;.<br/>
<br/>
J'n'oubliethai janmais l&eacute; d's'appointement tch'&eacute;tait un vraie chagr&icirc;n pour m&eacute; quand i' tchiyait d'la plyie chu jour-l&agrave; et tch'i' y'avait grand dangi qu&eacute; l'th&eacute;e &eacute;thait &agrave; &ecirc;t' &egrave;rm&icirc;ns &agrave; un aut'jour. En m&eacute; l'vant et viyant la plyie, j&eacute; d'mandais &agrave; Papa si l'temps s'en allait s'cli&egrave;rgi. <br/>
<br/>
P't-&ecirc;t' bein, i' m'disait. I' pou&ocirc;rrait p't-&ecirc;t' amender d'ich&icirc;n m&eacute;jeu, mais i' n'faut pon trop s'y fier. Ch'est du temps du Bouan Dgieu, mais ch'n'est pon d'san miyeu.<br/>
<br/>
Tchi jouaie s'i's'cli&egrave;rgissait, et tchi catastrophe s'i' continnuait &agrave; tchaie d'la plyie et tch'i' fallait r'mett' la f&ecirc;te. <br/>
<br/>
Eune aut' f&ecirc;te d&eacute; ma jann&egrave;che &eacute;tait quand j'allions deux ou trais fais par an baithe du th&eacute;e siez m'n oncl'ye Ph'lippe Le Feuvre et ma tante M&eacute;lie (n&eacute;e Le Ruez) en ville. I' d'meuthaient dans Great Union Road. Ch'tait doubl'ye f&ecirc;te pour m&eacute; si m'n oncl'ye Ph'ippe 'tait &agrave; t&egrave;rre aupr&egrave;s iun d'ses longs viages en m&eacute; car il 'tait contr&eacute;matre &agrave; bord des grands navithes au long cours et il avait tr&eacute;jous tchique bouanne aventuthe &agrave; nouos raconter. Il 'tait l'fr&eacute;the &agrave; Manman L'Feuvre, d&eacute; la fanmil'ye d&eacute; La Ville La Bas. <br/>
<br/>
Comme ou viyiz la vie s&icirc;mpl'ye et trantchil'ye asse&ucirc;thait la jouaie d'vivre, et ches bieaux jours d&eacute; jann&egrave;che n'&egrave;rveindront janmais. <br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfedu1964.html">Quand j'allais &agrave; l'&ecirc;cole!</a><p>
<li><a href="gdfsouvnins.html">Souv'n&icirc;ns du temps p&acirc;ss&eacute;</a><p>
<li><a href="gdftempspasse.html">L&eacute; temps pass&eacute;</a><p>
<li><a href="gdftempspasse2.html">L'Temps Pass&eacute;</a><p>
<li><a href="gdfcmin.html">En c'min p&acirc;ssant</a><p>
<li><a href="gdfya80ans.html">Y'a huiptante ans</a><p>
<li><a href="gdf80ans.html">Y'a huiptante ans</a><p>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfmemouaithes2.html">M&eacute;mouaithes nostalgiques</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfmemouaithes4.html">M&eacute;mouaithes du temps pass&eacute;</a><p>
<li><a href="gdfmemouaithes5.html">M&eacute;mouaithes du temps p&acirc;ss&eacute;</a><p>
<li><a href="gdfsouvnin.html">Un doux souv'n&icirc;n!</a><p>
<li><a href="gdfmemouaithe.html">Av'ous bouanne m&eacute;mouaithe?</a><p>
<li><a href="gdfrapelle.html">J&eacute; m'rapelle...</a><p>
<li><a href="gdfedu1977.html">En r'v&eacute;nant d'l'&ecirc;cole</a><p>
<li><a href="gdfecole.html">&Agrave; l'&ecirc;cole</a><p>
<li><a href="gdfpeine.html">&Agrave; ch&acirc;que jour suffit sa peine!</a><p>
<li><a href="vierstempsflm.html">Les Vi&egrave;rs Temps</a><p>
<li><a href="gdfthee.html">L&eacute; Th&eacute;e d&eacute; l'&Eacute;glyise</a><p>

<li><a href="noue/gdfnoue3.html">Les d'vis du Bouan'homme George</a> (Nou&eacute;)<p>
<li><a href="gdfnoue1947.html">Les d'vis du Bouan'homme George</a> (Nou&eacute;)<p>
<li><a href="gdfnoue1948.html">Les d'vis du Bouan'homme George</a> (Nou&eacute;)<p>
<li><a href="gdfnoue1970.html">Nou&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfptitsjours.html by HTTrack Website Copier/3.x [XR&CO'2014], Tue, 15 Jul 2025 13:58:50 GMT -->
</HTML>

