<HTML>

<!-- Mirrored from members.societe-jersiaise.org/geraint/jerriais/pmgrim.html by HTTrack Website Copier/3.x [XR&CO'2014], Tue, 15 Jul 2025 13:52:09 GMT -->
<HEAD>
<TITLE>The &quot;grim picture&quot;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>The &quot;grim picture&quot;</h2><br/>
Merrienne settles everything</font></center><p>


Moussieu l'Editeu,<br/>
<br/>
Je n'sais pas trop ben pourtchi, mais siez-nous chais jours ch'est tr&eacute;jous d'sardg&ucirc;ments. Hier au s&eacute; ch'tait au sujet des patates, et ch'tait la Merrienne tch'y qu'menchit, comme de cou&ocirc;tume.<br/>
<br/>
Oulle avait liut l'rapport de chutte r&eacute;union d'fermiers en ville, et la v'la &agrave; faithe des grimaches. &quot;Si ch'est vrai chen qu'la g&acirc;zette dit,&quot; ou s'fit, &quot;n'y'a pas grand prospect pour nos patates ch't'ann&eacute;e. Tch&egrave;sque j'allon d&eacute;v'nin, Ph'lip? As-ti consid&eacute;th&eacute; qu'tu dait ocquo pour ta s'menche et tan gou&acirc;ino?&quot;<br/>
<br/>
&quot;Sans doute,&quot; j'l'y dit, &quot;mais n'te fait pas d'mauvais sang. Tout chonna est payablye &agrave; la saison.&quot;<br/>
<br/>
&quot;P''&ecirc;tre ben,&quot; ou dit,&quot; mais &agrave; toute appathence y n's'en va pas y'av&eacute; d'saison, d'pis qu'chais Angliais n'veulent pas nos patates. Tu ten'en vas t'trouv&eacute; en embarras, et je n'sais vraiement pas comment qu'tu t'en d&egrave;poq'thas.&quot;<br/>
<br/>
&quot;Si n'y'a pas d'saison,&quot; j'l'y dit, comme chonna, &quot;ben se&ucirc;x que n'y'&eacute;tha pas d'paiements, mais tch&egrave;sque-y t'a mint ch't'id&eacute;e-l&agrave; dans la t&ecirc;te. Ben se&ucirc;x tch'y voudront nos patates en Angli&eacute;terre, autrement ou&egrave;sque ils en trouv'thont?&quot;<br/>
<br/>
&quot;Le papi p&acirc;sle d'un pays tchi s'app&egrave;le la <a href="cornouaille.html">Cornou&acirc;ille</a>,&quot; ou dit. Ou&egrave;sque ch'est chonna?&quot;<br/>
<br/>
&quot;Je n'sais pas trop ben,&quot; j'l'y dit, &quot;mais j'crai pr&egrave;sque que ch'est en Ecosse ou en Irlande.&quot;<br/>
<br/>
&quot;Et est-che tch'y peuvent d&ecirc;foui d'si bouonne heuthe?&quot;<br/>
<br/>
&quot;Ben se&ucirc;x qu'n&icirc;nin,&quot; j'l'y dit. &quot;Et chais m&ecirc;ssieux &agrave; Londres le savent ben, mais y sont &agrave; t&acirc;chi d'nos &ecirc;ffrit&eacute;. Pour ben qu'la saison n'sait pon trop tardive, j'&eacute;thons jusqu'au neuf de Juin, et j'm'en vais prendre bouon soin d'&ecirc;tre fini en temps.&quot;<br/>
<br/>
&quot;Et comment qu'tu t'y prendras?&quot; ou d'mandit. &quot;A qu'menchi tes patates on d&ecirc;ja tait touchies deux fais, et ch'est pr&egrave;sque se&ucirc;x qu'j'&eacute;thons ocquo d'l'obg&eacute;l&eacute;e. Epis ou&egrave;sque to trouv'thas les frouques? N'y'a pas d'main-d'oeuvre au jour d'agniet.&quot;<br/>
<br/>
&quot;Quand y s'saient br&ucirc;l&eacute;es au r&acirc;s d'terre, les fichues patates,&quot; j'l'y dit, &quot;j'les houq'thais hortes d'vant l'neuf de Juin. Nou peut tr&eacute;jous trouv&eacute; des frouques en payant pour. Et t&eacute;, bouonnefemme tu pou&ocirc;rras t'm&eacute;ttre &agrave; gli&eacute;n&eacute; ou m&ecirc;me &agrave; &ecirc;t&ecirc;rr&eacute;. V'la tchi f'tha du ben &agrave; tes vieiles gambes.&quot;<br/>
<br/>
&quot;Et t&eacute;, j'pense ben,&quot; ou dit, tus s'sas assis s&ucirc;s un bathi &agrave; me r'gard&eacute;. J'te r'mercie ben des fais, man Ph'lip mais quand tu me r'v&ecirc;rras dans l'clios &agrave; &ecirc;t&ecirc;rr&eacute; ou m&ecirc;me &agrave; gli&eacute;n&eacute; tu pou&ocirc;rras envi&eacute; pour le Chantgni Coutanche, tch'y m'emport&eacute;tha tout-d'suite &agrave; l'asile. Mets chonna dans ta pipe bouonhomme.&quot;<br/>
<br/>
&quot;D'p&icirc;s quch'est d'm&ecirc;me,&quot; j'l'y dit, &quot;et qu'tu n'veur pas t'mettre &agrave; tan d'v&eacute;, j'&eacute;thais &agrave; engagi tchique hardelle du vaisin&eacute;. Y'en a tout-plien &agrave; trouv&eacute;.&quot;<br/>
<br/>
&quot;J'voudrais t'y vais,&quot; ou s'fit. &quot;Si jamais tu faisais ditet, tu'&eacute;thais affaithe &agrave; m&eacute;, j'te garantis. Nouff&eacute;, n'y'&eacute;tha pas quatre ou chinq frouques, n'y'&eacute;tha pas d'hardelles, et n'y'&eacute;tha pas d'fouithie d'vant qu'es patates s'saient pr&ecirc;tes. Ch'est d'm&ecirc;me que j'avons tr&eacute;jous fait, et j'n'allons pas changi ach'teu.&quot;<br/>
<br/>
&quot;Et si j'nos trouvons souos l'fou?&quot; j'l'y dmandit.<br/>
<br/>
&quot;Si j'nos trouvons souos l'fou,&quot; ou raiponnit, &quot;je s'sons en bouonne compagnie, car y'en &eacute;tha tout-plien d'autres.&quot;<br/>
<br/>
<i><a href="lebrocq.html">Ph'lip</a></i><br/>
<i>Morning News 26/3/1949</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmfermyi.html">La Vie d'un Fermyi</a><p>

<li><a href="pmlait.html">Les fermi&egrave;rs et lus lait</a><p>
<li><a href="pmfermyi2.html">Le fermyi et l'marchand</a><p>
<li><a href="fermi.html">Les Mins&eacute;thes d'un Fermi</a><p>
<li><a href="fermethie.html">La f&egrave;rmethie en J&egrave;rriais</a><p>
<li><a href="gdfenhanne.html">L'f&egrave;rmyi enhanne tr&eacute;jous!</a><p>

<li><a href="painfermiers.html">P&icirc;teur et les Fermi&egrave;rs</a><p>
<li><a href="painheartless.html">Heartless conduct of Jersey farmers</a><p>
<li><a href="pmpatates7.html">Les patates et les drouaits d'une femme</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmpatates3.html">Nos patates et nos vaques</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>
<li><a href="patate.html">La Patate</a><p>
<li><a href="pmroyale.html">Merrienne et la Royale</a><p>
<li><a href="patates.html">A Ses Patates</a><p>
<li><a href="saison.html">La Saison des Patates</a><p>
<li><a href="potatostore.html">The Pains in a Potato Store</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmgrim.html by HTTrack Website Copier/3.x [XR&CO'2014], Tue, 15 Jul 2025 13:52:09 GMT -->
</HTML>

