<HTML>

<!-- Mirrored from members.societe-jersiaise.org/geraint/jerriais/hive.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
<HEAD>
<TITLE>L'Hiv&eacute;</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>L'Hiv&eacute;</h2></font></center><p>
<CENTER><TABLE><TR><TD>
Ah! couosin Tom, i' fait grand frait;<br>
Entre bein vite, apprech' du feu;<br>
L&agrave;, prends un' tchaire, et assieds t&eacute;:<br>
Ill y a longtemps qu'nou n't'avait veu.<p>

Je crai que d'pis la St. Michai,<br>
Tu n'as pon mins les pids ichin;<br>
N'ou n'pouorrait craire quasi d'itai<br>
Et d'un parent, et d'un vaisin.<p>

Apprech'don pus, tu t'tcheins si liain<br>
Pour m&eacute; je tremble, et n'sis pon tendre.<br>
I y era d'la nai sus terr' demain,<br>
Et j' crai tchi g&egrave;le &agrave; pierre fendre.<p>

Les grand's tcherrues sont arr&ecirc;taies;<br>
Nou n'peut touon&eacute; ni foui la terre,<br>
Et Ph'lippe me dit qu' ani&egrave;t la g'laie<br>
Le portait dans le marais d'Saint Pierre.<p>

Bett&eacute;, ma fille, desp&ecirc;che t&eacute;<br>
Hall' nous du cidre dans la canne<br>
Tu es si longtemps, que pour de m&eacute;,<br>
A t'envier autchun bord, j'enhanne.<p>

Prend des buchettes dans ton d'vant&eacute;,<br>
Dans la coni&egrave;re i n'y en a pus;<br>
Tu n'as pon qu'faire d'aller au fraid:<br>
N'y en a t'i pon en d'hors de l'hus?<p>

Qu'nou dait bein estre r'connaissants<br>
D'av&eacute; du bouais pour se cauff&eacute;;<br>
Ah tchest qu'nou f'rait si nous 'tait sans,<br>
Principal'ment dans l'fonds d'l'hiv&eacute;.<p>

I y en a bein tchi souffrent &agrave; ch't heure<br>
Et un grand nombre j'en sis seux<br>
Tchi n'ont ni pain, ni feu, ni d'meure<br>
L'bouon Dgieu veuille av&eacute; pitchi d'ieux.<p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="4saisons.html">Les Quat' Saisons</a><p>
<li><A HREF="a2k.html">Les heuthes, les jours et les ans</A><p>
<li><a href="smaine.html">L'ann&eacute;e et la s'maine</a><p>
<li><a href="meis.html">Les Meis et les Saisons</a><p>
<li><a href="12mais.html">Les Douze Mais</a><p>
<li><a href="30jours.html">I' y a trente jours en Septembre</a> - Thirty Days hath September<p>
<li><a href="maiscouc.html">Les Mais du Coucou</a><p>
<li><a href="hiver.html">L'Hiver</a><p>
<li><a href="damenature.html">Dame Nature</a><p>
<li><A HREF="rfraid.html">Les R'fraide&ucirc;res</A><p>
<li><a href="fre.html">La Fr&eacute;</a><p>
<li><a href="fraid.html">Ah! Fait i' fraid!</a><p>
<li><a href="gdffraid2.html">I' fait fraid!</a><p>
<li><a href="pmcold.html">Merrienne complains of the cold</a><p>
<li><a href="ne.html">La N&egrave;</a><p>
<li><A HREF="ne2.html">La N&eacute;</A><p>
<li><a href="burns_hive.html">Chanson J&egrave;rriaise</a><p>
<li><a href="hive_syvret.html">La campangne en hiv&eacute;</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/hive.html by HTTrack Website Copier/3.x [XR&CO'2014], Tue, 15 Jul 2025 14:04:06 GMT -->
</HTML>
