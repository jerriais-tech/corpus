<HTML>

<!-- Mirrored from members.societe-jersiaise.org/geraint/jerriais/porteuxdlettres.html by HTTrack Website Copier/3.x [XR&CO'2014], Tue, 15 Jul 2025 13:59:23 GMT -->
<HEAD>
<TITLE>L&eacute; porteux d'lettres sonne tr&eacute;jous deux fais</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; porteux d'lettres sonne tr&eacute;jous deux fais</h2></font></center><p><br>
<img src="noue/carte5.jpg" width="334" height="250" alt="" title="" align="right" />
La Poste d&eacute; J&egrave;rri nos ram&eacute;mouaithe qu'i' faut env'yer ses cartes d&eacute; Nou&eacute;, ses pr&eacute;sents et ses lettres bein d'vant l&eacute; v&icirc;ngt-ch&icirc;n d'D&eacute;zembre. Les cheins tchi veulent env'yer un patchet par la t&egrave;rre et la m&eacute; en Australie &eacute;thaient deu l'faithe par l&eacute; v&icirc;ngt-sept d&eacute; Septembre, mais nou-s'&eacute;tha jusqu'au six d'D&eacute;zembre pouor l'envi&ecirc;thie hors &Ucirc;rope par avion (et jusqu'au dgix d'chu mais-l&agrave; pouor l'&Ucirc;rope, l&eacute; Japon, l's &Ecirc;tats-Unnis et l'Cannada).<br>
<br>
Aut'fais i' fallait penser &agrave; la boutiqu'sie d'Nou&eacute; avant la tch&ecirc;te des fielles, et pis s'affaither auve la paqu'sie, l&eacute; gris papi et l'fi patcheux, avant d&eacute; s'fliantchi &agrave; la poste &agrave; seule f&icirc;n d&eacute; n'pas mantchi la dreine date d'envi&ecirc;thie. Mais un cliou m&icirc;ns en temps, coumme nou dit, sauve la reue, et la technologie d'achteu peut bein sauver d'la peine, des maux d't&ecirc;te - et des maux d'pids &eacute;tout.<br>
<br>
Y'a des gens tchi trouvent qu'la boutiqu'sie en l&icirc;ngne a&icirc;gue div&egrave;rs&eacute;ment auve tout l'train d'env'yer les pr&eacute;sents. Pouor les CDs et les livres, nou peut les choua&icirc;si en l&icirc;ngne et l's aver patchi coumme pr&eacute;sent, et s'u-s'acate d&eacute; sus un site Am&eacute;thitchain, par exempl'ye, bein seu qu'i' s'sont d'livr&eacute;s d'un st&ocirc;rre en Am&eacute;thique et v'l&agrave; tch'est d'charme pouor un pr&eacute;sent d'la dreine minnute ou pouor un cou&ocirc;s&icirc;n oubli&eacute;.<br>
<br>
M&ecirc;me si nou pou&ocirc;rrait parfais oublier un cou&ocirc;s&icirc;n Cannadgien ou Australien, i' n'faut pon oublier qu'la dreine date pouor env'yer des patchets d'Nou&eacute; au Rouoyaume Unni est l'tch&icirc;nze d&eacute; D&eacute;zembre, et pouor les lettres, ch'est l'dgi&ecirc;x-huit. I' faudra poster ses cartes d&eacute; Nou&eacute; &agrave; ses anm&icirc;ns J&egrave;rriais et sa fanmil'ye en J&egrave;rri pouor la dreine date tch'est l'v&icirc;ngt-trais d'D&eacute;zembre &#150; mais n'oubliez pon d'&ecirc;crithe vos souhaits en J&egrave;rriais. Bouan Nou&eacute; et Bouanne Ann&eacute;e!<br>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="cartes_noue.html">Les Cartes d&eacute; Nou&eacute;</a><p>
<li><a href="nouvelleanneejp.html">En enviant unn' carte d&eacute; souhaits pour la Nouvelle Ann&eacute;e</a><p>
<li><a href="noue/bouannoue.html">Bouan Nou&eacute;!</a><p>
<li><a href="nouevoc.html">Nou&eacute;, l'Nouvel An et d'aut's f&ecirc;tes en J&egrave;rriais</a><p>
<li><a href="noue/cartes_noue1899.html">Cartes de Nou&eacute;</a><p>
<li><a href="noue/cartea2k.html">Carte d&eacute; Nou&eacute; 2000</a><p>
<li><a href="noue/bouannoue.html">Bouan Nou&eacute;!</a><p>
<li><a href="noue/enethous.html">En Ethous!!</a><p>

<li><a href="postevoc.html">La poste en J&egrave;rriais</a><p>
<li><a href="gdflettres.html">Les lettres sont les beinv'nues!</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/porteuxdlettres.html by HTTrack Website Copier/3.x [XR&CO'2014], Tue, 15 Jul 2025 13:59:23 GMT -->
</HTML>
