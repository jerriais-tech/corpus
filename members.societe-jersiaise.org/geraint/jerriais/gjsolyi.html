<HTML>

<!-- Mirrored from members.societe-jersiaise.org/geraint/jerriais/gjsolyi.html by HTTrack Website Copier/3.x [XR&CO'2014], Tue, 15 Jul 2025 14:00:10 GMT -->
<HEAD>
<TITLE>Du solyi dans l'aithe</TITLE>
<META  name="keywords" content="Jèrriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Du solyi dans l'aithe</h2></font></center><p>

Nou ouait qu'l&eacute; s&egrave;rvice des beusses s'en va &ecirc;t' amend&eacute;. Assa, &agrave; forche d&eacute; crier Nou&eacute;, i' veint. Nou-s'a tchiquefais l'id&eacute;e qu&eacute; j'n'avons pon des beusses en J&egrave;rri mais des bo&ecirc;t&eacute;es d'sardinnes &agrave; reues. Ch'est en tchi les p&acirc;ssagi&egrave;rs sont patchis coumme des sardinnes, sans vouler sugg&eacute;ther qu'nou viag'geait pus a&icirc;siement sus des sardinnes &agrave; reues. Des pa&icirc;ssons boulants, v'l&agrave; tchi n'sont pon bein c'modes pouor les cheins tchi vont en travas, mais chenna pou&ocirc;rrait of&ucirc;che attriotchi des touristes.<br/>
<br/>
Mais sans niolinner d'aut', i' faut dithe qu'i' n'y'a pon hardi d'louga sus les beusses. Eune pouque ou un pagas, et vos v'l&agrave; tout embrontchi. Et pouor les cheins tchi vont ou veinnent d&eacute; l'a&eacute;roport, la situ&acirc;tion a 't&eacute; duthe d'pis bein longtemps. V&eacute;the, l&eacute; s&egrave;rvice d&eacute; l'A&eacute;roport a 't&eacute; ch&egrave;rgi coumme eune rue&ucirc;tchie d'mo&ucirc;ques &agrave; myi.<br/>
<br/>
Mais coumme tchi amender les beusses? J&eacute; n'pouvons pon &ecirc;la&icirc;si les beusses car nos ruettes sont &ecirc;traites. J'pou&ocirc;rr&ecirc;mes of&ucirc;che &egrave;rtr&eacute;chi les p&acirc;ssagi&egrave;rs: si touos les p&acirc;ssagi&egrave;rs p&egrave;rdaient du paids, nou pou&ocirc;rrait sans doute squou&icirc;zi acouo deux-trais corps &agrave; bord. Et s'nou pou&ocirc;rrait p&egrave;rsuader les gens d'porter du lycra au run d'corsets d'oeuvre et c&acirc;saques, v'l&agrave; tch'a&icirc;gu'thait acouo pus &agrave; heuner les beusses.<br/>
<br/>
Mais sans &ecirc;la&icirc;si ni rallouongni les beusses, tchi faithe? Ch'est l'&egrave;rtou au temps p&acirc;ss&eacute;, bouonnes gens, quand les beusses &agrave; deux &ecirc;tages soulaient cirtchuler en J&egrave;rri. Les cheins tchi n'ont pus d'&ecirc;tage coumme aut'fais pou&ocirc;rront rester &agrave; bas, tandi qu'les pus jannes aim'thont gr&icirc;mper coumme des cats &agrave; haut pouor lus r&ecirc;joui d'la belle veue au niv&eacute; des muth&acirc;les et f&ocirc;ss&eacute;s sus les clios et les gard&icirc;ns. Et tch'est qu'i' y'a d'miyeu qu&eacute; d's'assi&eacute;the en d'vant d'l'&ecirc;tage d'&agrave; haut d'eune beusse &agrave; r'garder l&eacute; c'm&icirc;n &agrave; l'avant d's&eacute;? Coumme chenna, nou-s'a l'niv&eacute; dans l'yi. Et auve du louga, nou pou&ocirc;rra niv'loter &eacute;tout.<br/>
<br/>
Coumme du <a href="solyi.html">solyi</a>, des g&acirc;ches &agrave; couoches sont tr&eacute;jous &icirc;nt&eacute;r&ecirc;ssantes: couoche d&eacute; p&acirc;t&eacute;, couoche d&eacute; g'l&eacute;e ou d'frit ou d'cr&egrave;me, couoche d&eacute; p&acirc;t&eacute;, et ainch&icirc;n d'siette. Et sus les beusses &agrave; deux &ecirc;tages, la cr&egrave;me fliotte &agrave; haut!<br/>
<br/>
<i><a href="jerpoem.html">Geraint Jennings</a><br/>
</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="viagebus.html">Un viage par 'bus'</a><p>
<li><a href="omnibus.html">Dans un omnibus</a><p>
<li><a href="suslesbeusses.html">Sus Les Beusses</a><p>
<li><a href="tempscouort.html">Au temps tchi couort</a><p>
<li><a href="transport.html">L&eacute; transport</a><p>
<li><a href="solyi.html">Du Solyi</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gjsolyi.html by HTTrack Website Copier/3.x [XR&CO'2014], Tue, 15 Jul 2025 14:00:10 GMT -->
</HTML>
