<HTML>

<!-- Mirrored from members.societe-jersiaise.org/geraint/jerriais/pmshock.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne Receives a Shock</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne Receives a Shock</h2>
Why No Invitation?</font></center><p>

Moussieu l'Editeu<br>
<br>
J'ai tait si malade de m&acirc;risson d'pis l'c'mench'ment d'la semaine que j'ai ben d'la peine t'nin ma pliume, mais j'ai dit Ph'lip &agrave; matin tchi fallait absol&ucirc;ment que j'vos d'mandisse s'ou pouvez nos dithe la raison pour l'insulte que j'avons chu d'ches m&ecirc;ssieux responsablyes pour l's'arrangements Jeudi.<br>
<br>
Comme ou pouvez craithe, Moussieu, quand l'brit couothit tchi s'n'allait y'av&eacute; d's'invit&acirc;tions, j'nos cont&acirc;imes seux d'&ecirc;tre parmi les gens tch'&eacute;thaient l'pliaisi d'ch&acirc;tchi d'main auvec la Duch&ecirc;sse.<br>
<br>
Aupr&egrave;s tout je n'sommes pas d'la p'tite bi&egrave;the ou du peltas. Comme ou savez, man Ph'lip &eacute;thait tait Officyi d'Conn&ecirc;tablye eune bord&eacute;e s'il avait yeu assez d'sou pour accat&eacute; les deus-trais viauds tchi taient ocquo sus l'marchi. Et m'n'onclye Bram &eacute;thait sans doute tait Seurveillant s'y n'avait pas attrap&eacute; un mais d'prison pour av&eacute; assom&eacute; sa femme, tch'y l'm&eacute;thitait ben, auvec un manche de br&icirc;nge.<br>
<br>
Pour c'menchi nos prepath&acirc;thions, j'assis l'Ph'lip dans eune tchaise et j'l'y copit les g'veux avec eune pathe de cisiaux qu'non fait servi dans l'gardin. Epis me v'la &agrave; haut pour vi&eacute;dgi m's'armou&eacute;thes et mes titheurs pour vais tch&ecirc;sque j'pou&ocirc;rrais mettre pour convaincre la Duch&ecirc;sse qu'oulle avait affaithe &agrave; des gens d'qualit&eacute;. Et j'dis &agrave; Ph'lip de d&egrave;shall&eacute; sa n&egrave;the c&acirc;saque et ses bouonnes brais et d'l&ucirc;s baillyi un bouon coup d'br&icirc;nge.<br>
<br>
V&egrave;the, mais quand l'papi vint l'pr&eacute;chain matin et que j'vit la liste des personnes tch'avaient tait invit&eacute;es, ah, mais damme, ch'tait eune diff&eacute;thant affaithe. J'la liut quatre fais d'si&egrave;te chutte list pour me faithe se&ucirc;ze que j'n'avais pas fait d'm&acirc;pr&icirc;nze, &eacute;pis j'flianque la g&acirc;zette &agrave; la t&ecirc;te au Ph'lip, et, &#147;R'garde chenna!&#148; j'l'y dit. Et me v'la sus l'plianchais tout man long.<br>
<br>
Quand j'me trouvit m&ucirc;s, j'me mint &agrave; consid&eacute;th&eacute;, et j'pensit &agrave; me-m&ecirc;me que p't'&ecirc;tre j'avais tait b&ecirc;te, car sans doute y'avait tchique trompe. Mais nouff&eacute;, ch'tait la m&ecirc;me histou&eacute;the le pr&eacute;chain jour et j'vint &agrave; vais que ch'tait fini, et que j'n'avions autchune esp&eacute;thance d'&egrave;tre parmi les grands gens &egrave;s <a href="etats.html">Etats</a>, &agrave; la Cour, ou m&ecirc;me au <a href="chate.html">Vier Ch&acirc;t&eacute;</a>.<br>
<br>
Moussieu, ch'est abominablye. Tch&ecirc;sque j'avons fait pour m&eacute;thit&eacute; chenna? Tch&ecirc;sque ils ont contre nous pour nos trait&eacute; comme si j'tiomes du commun monde? Dites-m&eacute;, si vos pliait, car y faut que j'sache. Je n'peux pas all&eacute; vos vais car le choe ma tchais dans les gambes, et si chenna continue, y m'faudra d's'&ecirc;caches.<br>
<br>
Mais y'a eune chose. Je m'sommes pas <a href="st_ouen.html">Saint-Ouennais</a> pour rein, le Ph'lip et me , et j'n'allons pas r'oubli&eacute; chu biau compliement qu'nou nos a fait. Quand y r'veindra d'la Royaut&eacute; en J&ecirc;rri et qu'nos messieux voudront nos faithe all&eacute; les rencontr&eacute; et l's'invit&eacute; &agrave; v'nin b&egrave;the du th&eacute;e siez nous, j'l&ucirc;s freum'thai la porte au nez. Quand y s'mett'raient &agrave; g'nors, ils &eacute;thont la m&ecirc;me ra&icirc;ponse, &eacute;pis ben se&ucirc;x. Car chutte fais j's'y m&acirc;rrie.<br>
<br>
<I><a href="lebrocq.html">MERRIENNE</a><br>
16/6/1948</I><br>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><a href="rouoyale.html">J&egrave;rriais: Langue Rouoyale!</a><p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="contcherant.html">D'scendante du Contch&eacute;rant</a><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="rouoya.html">Du vocabulaithe Rouoya</a><p>

</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmshock.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>
