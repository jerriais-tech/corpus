<HTML>

<!-- Mirrored from members.societe-jersiaise.org/geraint/jerriais/gdfterre.html by HTTrack Website Copier/3.x [XR&CO'2014], Tue, 15 Jul 2025 13:44:35 GMT -->
<HEAD>
<TITLE>D'&egrave;rtou &agrave; t&egrave;rre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>D'&egrave;rtou &agrave; t&egrave;rre</h2></font></center><p>

<font size="-1">Fort Lauderdale, Florida,<br/>
U.S.A.<br/>
L&eacute; 3 d'd&eacute;zembre, 1966.<br/></font>
<br/>
Moussieu l'R&eacute;dacteu,<br/>
<br/>
M&eacute; r'v&eacute;la &agrave; t&egrave;rre aupr&egrave;s l&eacute; viage d&eacute; qu&acirc;si trais s'maines en m&eacute;. Nou-s amathit tr&eacute;jous &agrave; t&egrave;rre pour la niet en viage. Dreinement, j'pass&icirc;nmes eune niet &agrave; St, Augustin, en Floride. J'vouos ai p&acirc;l&eacute; d'chutte ville-l&agrave; d'vant. Oulle est fanmeuse comme &eacute;tant la preunmi&eacute; ville &ecirc;tablyie sus l't&eacute;rritouaithe tch'est &agrave; ch't heu l's &Ecirc;tats-Unis d'Am&eacute;thique par des gens d'Europe - d's Espangnos - d&eacute; 1565 &agrave; 1763, d's Angliais d&eacute; 1763 &agrave; 1784. L's Espangnos lus y r'nard&icirc;drent acouo eune fais en 1784 et y rest&icirc;drent jusqu'en 1821, quand l's <a href="etatsunnis.html">&Ecirc;tats-Unis</a> s'en accapath&icirc;drent pour bouan. Dans la ville, y'a un &ecirc;tablyissement comme l&eacute; chein d'Madanme Tussaud &agrave; Londres, tch'a nom &quot;Potter's International Hall of Fame&quot;. D&eacute;dans, y'a les corps en chithe, habilyis comme quand i' vivaient, d&eacute; 242 fanmeuses personnes. Dgilliaume le Conqu&eacute;rant en est ieune, et la janne fille tchi condis les gens dans l'Mus&eacute;e nouos dit tch'il 'tait un Fran&ccedil;ais tch'avait fait la contch&ecirc;te d'Angli&eacute;t&egrave;rre! J&eacute; n'voulais pon la d&ecirc;menti et interrompre san discours dans l'temps, mais quand j'&ecirc;crivis man nom dans l'livre des visiteurs j'pr&icirc;ns l'occasion d'&ecirc;crithe - souos l'&icirc;ntitulement &quot;Commentaithes&quot; - qu&eacute; l'Conqu&eacute;rant n'tait pon Fran&ccedil;ais mais tch'il 'tait Normand!<br/>
<br/>
Y'a un mais, j'vouos disais qu&eacute;, d&eacute; trente-trais mille pids en l'air dans un avion &agrave; r&ecirc;action, j'avais veue eune so&ucirc;ffli&eacute;e en l'air d&eacute; Cap Kennedy (l&eacute; cap 'tait originellement L&eacute; Cap Canaveral, mais i' fut r'nomm&eacute; Kennedy en l'honneu du Pr&eacute;sident Kennedy aupr&egrave;s s'n ass&acirc;sinn&acirc;tion). Ch'est l&agrave; tch'a 't&eacute; &ecirc;tablyi &quot;The Space Age Zone&quot;, et nou passe &agrave; c&ocirc;t&eacute; en navidgeant La Rivi&eacute;the &Icirc;ndgienne en c'm&icirc;n pour Miami. Ch'est d&eacute; l&agrave; qu&eacute; touos l's astronautes sont souffli&eacute;s en l'air dans lus capsules pour les manoeuvrer en espace, et ch&eacute; s'sa c&egrave;rtainment d'l&agrave; qu&eacute; les preunmi&egrave;rs Am&eacute;thitchains &icirc;thont pour &quot;alleuni&quot; sus la leune! J'allais qu&acirc;si dithe &quot;att&egrave;rri&quot; sus la leune, mais n'croyous pon, Moussieu l'R&eacute;dacteu, qu'ch'est eune rare opporteunit&eacute; pour inventer un nouvieau mot J&egrave;rriais?<br/>
<br/>
La Zone est un empliaichement formidabl'ye. L&eacute; b&acirc;tisse pour l'assembli&eacute;ment d's eng&icirc;ns et fus&eacute;es a 52 &ecirc;tages et pus d'500 pids d'hauteu. Ch'n'est pon l'pus haut b&acirc;tisse en Am&eacute;thique, mais ch'est l'seul d&eacute; chutte hauteu-l&agrave; qu'nou peut vaie l'pliafond d'l'aithe! Si nou lissait couorre un tourn&eacute;vis du pliafond, i' prandrait pus d'v&icirc;ngt s'gondes &agrave; tchaie dans l'aithe! J'voudrais pouver vouos &ecirc;crithe eune bouanne description d'toutes les machinnes qu&eacute; nou vait, et tch'i' font s&egrave;rvi, pour soufflier les fus&eacute;es et capsules en espace, mais j&eacute; n'connais pon d'mots J&egrave;rriais pour!<br/>
<br/>
Les villes &agrave; l'entou d'la zone ont cru comme p&acirc;te au l'vain, viyant tch'il a fallu un tas d'empliy&eacute;s pour y travailli. Y'en a ieune tch'a nom &quot;Eau Gallie&quot;. Comme ou' pouvez sans doute l&eacute; d'vinner, &quot;Eau&quot; est pour d&eacute; l'ieau, et &quot;Gallie&quot; est l'nom Indgien Chippewa pour rotcheux. L&eacute; nom en Angliais es'sait &quot;Rocky Water&quot;. Ch'est assez dr&ocirc;le qu&eacute; l'mot Indgien s&eacute; rappaiche phon&eacute;tiquement un mio au &quot;galot&quot; J&egrave;rriais.<br/>
<br/>
Eune aut' ville tch'a grandi hardi viyant qu'oulle est pr&egrave;s d'la zone est appel&eacute;e &quot;Cocoa&quot;. J&eacute; n'sai pon comment qu'oulle a ieu chu nom-l&agrave; d'donn&eacute;, mais oulle est ieune des pus vielles villes d&eacute; La Floride. eune ville tch'est bein connue et qu'nou passe en c'm&icirc;n dans La Rivi&egrave;the Indgienne est &quot;Daytona Beach&quot;. Y'a ieu un tas d'courses il y veint dans les 75,000 personnes, mais ch'nest acouo rein compath&eacute; &egrave;s 80,000 touristes tch'y veinnent touos l's ans entre les mais d'mai et d'septembre. V'la tchi m'ram&eacute;mouaithe qu&eacute; j'pass&icirc;nmes par l&agrave; en moto, en c'm&icirc;n pour Miami, man fr&eacute;the Fra&icirc;nque et sa femme et m&eacute; et ma fille, y'a pus ou mains trente-ch&icirc;nq ans. Madanme Edna Clarke-Halifax, toute janne fille dans chu temps-l&agrave;, 'tait auve nous. J'avions 't&eacute; la rencontrer au bat&eacute; &agrave; New York, et ou' f&icirc;t la touann&eacute;e d'New York - Miami - New Orleans (Louisiane) - Kentucky - Ohio - Michigan auve nous. J'nouos bangn&icirc;nmes dans la fanmeuse gr&egrave;ve Fra&icirc;nque et m&eacute; et ma fille chutte fais-l&agrave;.<br/>
<br/>
J'esp&eacute;thais aver des nouvelles d&eacute; J&egrave;rri en arrivant ich&icirc;n, mais la dreine g&acirc;zette hebdomadaithe &eacute;tant du 27 octobre, les nouvelles ont d&ecirc;j&agrave; un mais d'viell&egrave;che! J'ai 't&eacute; frapp&eacute; par la sagesse et l'bouan sens d'l'avocat E.H. Le Bro dans s'n &ecirc;crituthe des tchestchions tch'i' sugg&eacute;the pour la r&ecirc;ponse des candidats pour l'<a href="votevoc.html">&ecirc;lection</a> d'd&eacute;put&eacute;s et d's&eacute;nateurs. Ses id&eacute;es et sentiments pour l&eacute; bein d'l'&Icirc;le et des J&egrave;rriais sont sup&egrave;rbes et m&eacute;thitent d'&ecirc;t' pr&icirc;ns &agrave; tchoeu par touos les membres d's &Ecirc;tats, sans p&acirc;ler des candidats! Ch'est grand danmage tch'i' n'est pon dans l's <a href="etats.html">&Ecirc;tats</a> li-m&ecirc;me, l'Avocat!<br/>
<br/>
J'sis content d'vaie qu'Moussieu P.M. de Veulle avait d&eacute;cid&eacute; d'prandre pour D&eacute;put&eacute; &agrave; <a href="st_cliement.html">St. Cli&eacute;ment</a>. I' n'y en a pon un aut' dans l'&Icirc;le pus capabl'ye qu'li. J&eacute; n'sai pon l'r&ecirc;sultat d's &ecirc;lections, mais j'esp&eacute;the qu&eacute; les St. Cli&eacute;mentais ont ieu l'avis d'l'&ecirc;lithe!<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfenme.html">En m&eacute;</a><p>
<li><a href="gdfme2.html">En M&eacute;</a><p>
<li><a href="gdfviage.html">En viage</a><p>
<li><a href="gdffloride2.html">La Floride</a><p>
<li><a href="gdferrant.html">L&eacute; J&egrave;rriais &egrave;rrant!</a><p>
<li><a href="gdftexas2.html">L&eacute; Texas</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="jerseydevil.html">L&eacute; Dgi&acirc;bl'ye d&eacute; J&egrave;rri</a><p>
<li> <a href="blianchemaison.html">La Blianche Ma&icirc;son</a><p>
<li><a href="taft.html">William Howard Taft et l'Caouain</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>

<li><a href="gdfcouothage.html"> I' faut du couothage!</a><p>
<li><A HREF="gdfleune.html">Un viage &agrave; La Leune!</A><p>
<li><a href="cosmique.html">1961 - L'Ann&eacute;e Cosmique</a><p>
<li><a href="supposition.html">Eune Supposition</a><p>
<li><a href="espace.html">L'espace</a><p>

<li><a href="rencontres.html">Des rencontres d&eacute; bein pr&egrave;s</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfterre.html by HTTrack Website Copier/3.x [XR&CO'2014], Tue, 15 Jul 2025 13:44:35 GMT -->
</HTML>

