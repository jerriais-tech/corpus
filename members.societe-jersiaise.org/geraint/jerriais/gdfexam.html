<HTML>

<!-- Mirrored from members.societe-jersiaise.org/geraint/jerriais/gdfexam.html by HTTrack Website Copier/3.x [XR&CO'2014], Tue, 15 Jul 2025 13:49:32 GMT -->
<HEAD>
<TITLE>Examens et s&egrave;rmons</TITLE>
<META  name="keywords" content="JÃ¨rriais, literature, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Examens et s&egrave;rmons</h2></font></center>

<font size="-1"><i>San Antonio Texas, USA<br>
L&eacute; 2 d'avri, 1983<P></i></font>

<P>Moussieu l'Redacteu,</P>

<P>"Tch'est qu' est la diff&eacute;thence entre les s&egrave;rmons dans l'&eacute;glyise et les s&egrave;rmons dans la chapelle?", j&eacute; d'mandis &agrave; Papa eune s&eacute;th&eacute;e aupr&egrave;s l'th&eacute;e y'a eune huiptantaine d'ann&eacute;es. "Mess Le Boutilyi, Wesley, disait dans la forge &agrave; matin tch'il attend f&ecirc;te pour l&eacute; D&icirc;nmanche des S&egrave;rmons dans la neuve chapelle. J'ai trouv&eacute; ch'l&agrave; dr&ocirc;le, m&eacute;, car Moussieu P&eacute;p&icirc;n ou Moussieu Bichery, ou Moussieu Barascud nouos en donnent iun touos les D&icirc;nmanches. Pourtchi tch'il' en ont rein qu' un t&eacute; D&icirc;nmanche par an dans la chapelle?"</P>

<P>"Eh bein, man gar&ccedil;on," Papa m'd&icirc;t, "j'sommes des gens d'Eglyise, et je n'pouorrais pon t'explyitchi trop bein l'ordre d&eacute; lus s&egrave;rvices, mais i' sont d&eacute;vots et il' ont des fanmeux pr&eacute;dicateurs et i' pathait qu&eacute; l's&egrave;rmon est d'grande importance dans lus s&egrave;rvices touos les D&icirc;nmanches.</P>

<P>"Eune fais par an, quand l'hiv&eacute; appr&eacute;che, il' ont un D&icirc;nmanche sp&eacute;cial. Nou pou&ocirc;rrait qu&acirc;si dithe qu&eacute; ch'est comme l&eacute; D&icirc;nmanche d&eacute;s Prix dans l'&eacute;glyise, car &agrave; ch't' occ&acirc;sion i' donnent les prix d'lus &Ecirc;cole du D&icirc;nmanche &agrave; lus &ecirc;fants. Il' appellent l'occ&acirc;sion le D&icirc;nmanche des S&egrave;rmons ou le D&icirc;nmanche d&eacute; l'Examen, probabli&eacute;ment viyant qu&eacute; les mousses ont &agrave; subithe un examen entou&ocirc;rre l'&icirc;nstruction r'ligieuse tch'il' ont ieu dans lus &Ecirc;cole du D&icirc;nmanche duthant l'ann&eacute;e. L&eacute; t&egrave;rme D&icirc;nmanche des S&egrave;rmons est probabli&eacute;ment viyant tch'il ont des pr&eacute;dicateurs ou minnistres Wesleyens d&eacute; r'nomm&eacute;e sp&eacute;ciale pour faithe les s&egrave;rmons chu jour-l&agrave; et duthant la s'maine. La belle grand' neuve chapelle est g&eacute;n&eacute;ralement plieine pour l'occ&acirc;sion, et ch'est l&agrave; qu' nouos va&icirc;s&icirc;ns L'Cornu, d&eacute; "North West View", vont,"</P>

<TABLE align="right">
<TR>
<TD>

<CENTER><IMG SRC="stgeorge.jpg" WIDTH=239 HEIGHT=153 ALT="L'&eacute;glyise d&eacute; St. George"><p>
<font size="2">L'&eacute;glyise d&eacute; St. George</font>
</CENTER><p></TD>
</TR>
</TABLE>

<P>"Mais pourtchi aller si liain quand l'<a href="gdfstgeorges.html">&Eacute;glyise d&eacute; St George</a> est si pr&egrave;s?", j'dis &agrave; Papa.</P>

<P>"Tch'est tchi t'ditha?", i' m'd&icirc;t, "Ch&acirc;tchun &agrave; san go&ucirc;t, en r'ligion comme en aut's choses.</P>

<P>"Mais pour &egrave;rv&eacute;n&icirc;n &agrave; l'affaithe des s&egrave;rmons. Eune chose tchi n'patha&icirc;t pon &ecirc;t' connue, m&ecirc;me par des gens d'&Eacute;glyise ieux-m&ecirc;mes, est tch'i' n'y'a qu&eacute; dans un s&egrave;rvice d&eacute; l'&Eacute;glyise - l&eacute; pus &icirc;mportant d'tous, l&eacute; s&egrave;rvice d&eacute; la Sainte C&egrave;ne (nou dit &eacute;tout la Sainte Commeunion) - qu' un s&egrave;rmon est ordonn&eacute; dans la Litourgie. Chu s&egrave;rvice qu&eacute;menche &agrave; la page 146 d'La Litourgie, et &agrave; la page 148, aupr&egrave;s la fin du Symbole d&eacute; Nic&eacute;e, i' nouos est dit: 'Alors suivra le Sermon ou l'une des Hom&eacute;lies'. N&eacute; v'l&agrave; pourtchi qu&eacute;, dans l's &eacute;glyises o&ugrave;'est les minnistres lus habil'yent comme i' faut pour c&eacute;l&eacute;brer la Sainte C&egrave;ne, s'i' pr&ecirc;chent un s&egrave;rmon dans l'couothant d'un aut' s&egrave;rvice, i' mettent l"'&eacute;tole" (l'&eacute;tole &eacute;tant iun des v&ecirc;tements ordonn&eacute;s pour c&eacute;l&eacute;brer la Communion) par dessus la p'lisse pour montrer qu&eacute; l's&egrave;rmon est r&ecirc;ellement partie du s&egrave;rvice d&eacute; la Sainte C&egrave;ne.</P>

<P>"Ch'est probabl'ye qu&eacute; la grand' partie des gens n'ont janmais r'm&egrave;rtchi qu&eacute; l's orn&eacute;ments d'l'&Eacute;glyise et d'ses minnistres daivent rester comme il' 'taient duthant la deuxi&egrave;me ann&eacute;e du r&egrave;gne d'Edouard Six, rouai d&eacute; 1547 &agrave; 1553, comme il en est ordonn&eacute; au bas d'la page 33 (en fache du s&egrave;rvice des Pri&eacute;thes du Mat&icirc;n) d'La Litourgie. Acouo eune preuve qu&eacute; Henri VIII (rouai d&eacute; 1509 &agrave; 1541) n'avait pon fond&eacute; eune neuve &Eacute;glyise.</P>

<P>"La ra&icirc;son qu' les minnistres pr&ecirc;chent un s&egrave;rmon &egrave;s Pri&eacute;thes du Mat&icirc;n et S&eacute;, ouaithe tch'i' n'est pon ordonn&eacute; dans La Litourgie, est probabli&eacute;ment viyant qu' ch'est eune opporteunit&eacute; d'&icirc;nstruithe les gens. Malheutheusement, &agrave; la pliaiche d&eacute; nouos donner d'l'&icirc;nstruction biblyique ou historique, il est si long, et souvent eune r&eacute;p&eacute;tition d'tchique &ecirc;v&egrave;nement r'ligieux, tch'i' vouos endort &agrave; l'&ecirc;couter."</P>

<P>"Oh mais George," s&eacute; f&icirc;t Manman, "comment qu'tu peux dithe d'it&eacute; &agrave; un &ecirc;colyi d'l'&Eacute;cole du D&icirc;nmanchel Tu sai bein qu' les minnistr&euml;s font d'lus mus."</P>

<P>"Eh bein." s'fit Papa, "quand ch'est Moussieu Bichery, ch'est mangnifique. Il a &agrave; peine dit 'Mes tr&egrave;s ch&eacute;rs fr&egrave;res' d'eune forte vouaix qu' nou peut ou&iuml; comme i' faut, qu&eacute; nou peut s'attendre &agrave; ou&iuml; tchiquechose tchi vaut la peine pour eune dgiexaine d&eacute; minnutes, et pis il annonce l&eacute; drein cantique. N&eacute; v'l&agrave; chein qu' nou peut dithe un bouan s&egrave;rmon. Moussieu P&eacute;p&icirc;n n'est pon trop enn'yant, ma f&icirc;ngre, mais j'pou&ocirc;rrais f&eacute;ther un coupl'ye d'j'vaux quandi qu' Moussi&euml;u Barascud fait l'sien, et j'ai ho&ucirc;t&eacute; bein d&egrave;s fais en &ecirc;prouvant &agrave; l'&ecirc;couter."</P>

<P>"J'sai bein, Papa." j'l&icirc; dis. "J'ai d'la peine &agrave; m'garder r&ecirc;vilyi duthant l's&egrave;rmon &agrave; l'&Ecirc;cole du D&icirc;nmanche. Et quand j'avons La Litanie et tch'i' faut r&ecirc;pondre &agrave; 'Qu'il Te plaise' tant d'fais, i' m'sembl'ye qu&eacute; nou n'en finnitha janmais. J'aime bein quand ch'est Moussieu Bichery, et j'aime bein &agrave; ou&iuml; les cantiques &ecirc;t' chant&eacute;s, et j&eacute; s'sai bein content quand j&eacute; s'sai grand assez pour &ecirc;t' dans l'chant si ma vouaix est bouanne assez. Mais j&eacute; n'pou&ocirc;rrai janmais chanter si bein comme Moussieu Ph'lippe, et Moussieu Charles L'Cornu d'V&icirc;nchelez, et Mait' Walter P&egrave;rr&eacute;e. Il'ont d'mangnifiques vouaix!"</P>
&nbsp;<p>

<i><a href="lefeuvre.html">George d'La Forge</a></i><P>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="examen.html">L'Examen</a><p>
<li><a href="ecoledudinmanche.html">&Agrave; l'&Ecirc;cole du D&icirc;nmanche</a><p>
<li><a href="erligion.html">L'&egrave;rligion en J&egrave;rriais</a><p>
<li><a href="bouondgieu.html">L&eacute; Bou&ocirc;n Dgieu</a><p>
<li><a href="gdfpeine.html">&Agrave; ch&acirc;que jour suffit sa peine!</a><p>
<li><a href="gdfhviii.html">Henri VIII et l'Eglyise d'Angli&eacute;t&egrave;rre</a><p>
<li><a href="gdfrome.html">Cantorb&eacute;ry et Rome</a><p>
<li><a href="gdfwesleyenne.html">Eune r&eacute;chinne Wesleyenne!</a><p>

<li><a href="gdfthee.html">L&eacute; Th&eacute;e d&eacute; l'&Eacute;glyise</a><p>
<li><a href="gdfame.html">La Nou&ocirc;rrituthe d&eacute; l'&acirc;me</a><p>
<li><a href="gdfrligion.html">La R'ligion</a><p>
<li><a href="gdfstgeorges.html">L'&eacute;glyise d&eacute; St. Georges</a><p>
<li><a href="gdfecc.html">Affaithes eccl&eacute;siastiques</a><p>
<li><a href="gdfbiblyique.html">Eune le&ccedil;on biblyique</a><p>
<li><a href="gdfbiblyique2.html">L'autorit&eacute; biblyique d&eacute; l'Eglyise</a><p>
<li><a href="gdftouannement.html">N'y'a rein d'nouv&eacute; souos l'touannement du sol&eacute;!</a><p>
<li><a href="terresainte.html">Un Viage en T&egrave;rre Sainte</a><p>
<li><a href="medaille.html">Le Revers de la M&eacute;daille</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfexam.html by HTTrack Website Copier/3.x [XR&CO'2014], Tue, 15 Jul 2025 13:49:32 GMT -->
</HTML>
