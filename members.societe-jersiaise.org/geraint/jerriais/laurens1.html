<HTML>

<!-- Mirrored from members.societe-jersiaise.org/geraint/jerriais/laurens1.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>St.-Laurens. - L'&Eacute;lection</TITLE>
<META  name="keywords" content="Jèrriais, language, langue, Saint Lawrence, parish">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>St.-Laurens. - L'&Eacute;lection</h2></font></center><br>
<CENTER><TABLE><TR><TD>
Ah man doux, man pouor John,<br>
Dis m&eacute;, &egrave;s tu malade?<br>
Tu n'as pas ieu grand fun,<br>
As tu r'chu unn salade;<br>
Ou ben est-che Miss Pid-rou&eacute;<br>
Qui a ieu la victoire;<br>
Quand tu t'en tes all&egrave;,<br>
Tu ne voulais pas m'craire.<br>
<p>
Ah! si j'avais ben seu,<br>
J'crais parti en ville;<br>
Car j'ai grand mal au coeu,<br>
V'l&agrave; q'uimm' r&ecirc;meut la bile<br>
De oui tout chu train l&agrave;,<br>
Et n'av&eacute; mot &agrave; dire.<br>
Y y'en avait jusqu'&agrave;<br>
Q'uavaient la mine de rire.<br>
<p>
B&eacute; unn' tasse de th&eacute;e,<br>
Ne fait pon si laie mine,<br>
T'uaimais mus Miss Konnou&eacute;e<br>
Que ma propre cuosine;<br>
Maiss d'pis q'u chest Miss Pid-rou&eacute;<br>
Y n'y pas rein &agrave; faire,<br>
Je sis bein aise, ma f&eacute;,<br>
Qu'ouille ai ieu la victoire.<br>
<p>
Donne m&eacute; deux d'gouts d'liqueu<br>
N'm&eacute;lourdes pas la t&ecirc;te,<br>
Je m'sis trouv&eacute; tout seu<br>
De m'en bord, &agrave; la f&ecirc;te;<br>
Mess Konnou&eacute;e ni l'Chantgni,<br>
Pas m&ecirc;me Mess Morel,<br>
N'&eacute;taient l&agrave; pour m'aidgui,<br>
Ni l'couosin Philip Pinel.<br>
<p>
Y y'a Tom Saumar&eacute;e<br>
Qu' y a attaqui l'e Viquaire,<br>
Ma f&eacute; y fallait l'v&eacute;e,<br>
J'pensais qu'il allait braire.<br>
Et pis Monsieu Houp&eacute;,<br>
Et pis Monsieu l'Viconte,<br>
Y'en ont cont&eacute;, ma f&eacute;,<br>
Assez pour li faire honte.<br>
<p>
Chain qui m'fait l'pus m&acirc;rri,<br>
Ils ont sonn&eacute; la clioche<br>
Aussi longtemps quasi<br>
Comme i font au Dimanche;<br>
J'allais siez le couosin Douard<br>
Pour b&egrave;re un verre de bi&egrave;re<br>
Ma f&eacute;, j'ai r'virai d'bord,<br>
Car j'tais si en col&egrave;re.<br>
</TD></TR></TABLE></CENTER>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
<li><A HREF="st_louothains.html">St Louothains</A><p>
<li><a href="saintlouorachaise.html">La Saint Louorachaise</a><p>
<li><a href="rencontre.html">Une rencontre</a><p>
<li><a href="greve.html">La gr&egrave;ve &agrave; Saint Louothains</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/laurens1.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>
