<HTML>

<!-- Mirrored from members.societe-jersiaise.org/geraint/jerriais/gdfottawa3.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>Ottawa</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ottawa</h2></font></center><p>

<img src="cannada.gif" width="71" height="50" alt="Cannada" title="" align="right" />
<font size="-1">Ottawa, Ontario,<br/>
Cannada.<br/>
L&eacute; 27 d&eacute; novembre, 1976.<br/></font>
<br/>
Moussieu l'R&eacute;dacteu,<br/>
<br/>
J'm'&egrave;rsouveins qu&eacute; quand j'tais mousse en J&egrave;rri ch'tait rare qu&eacute; nou viyait d'la n&eacute;. Et la preunmi&eacute; chose qu&eacute; nou voulait faithe quand il en v'nait 'tait d'en prendre eune poingnie &agrave; deux mains et en faithe eune balle pour pitchi sus tchitch'un d'amain. Eune aut' chose qu&eacute; nou-s-aimait faithe, pr&icirc;ncipalement si ch'tait dans les temps d'<a href="noue/index.html">Nou&eacute;</a>, 'tait un bouanhomme d&eacute; n&eacute;, et pis l'astitchi atout des balles d&eacute; n&eacute;. Mais &agrave; m'n arriv&eacute;e au <a href="cannada.html">Cannada</a> dans l'mais d'novembre d&eacute; 1919, d&eacute; tchi j'vouos p&acirc;lais la s'maine p&acirc;ss&eacute;e, j'trouvis qu&eacute; ch'tait &icirc;mpossibl'ye d&eacute; faithe des balles d&eacute; n&eacute; ich&icirc;n car oulle est si g'l&eacute;e et poudr&eacute;e qu'ou vouos tchait l'trav&egrave;rs des d&eacute;s.<br/>
<br/>
J'pesnais &agrave; ches bieaux jours d&eacute; man janne temps en r'gardant eune grande &ecirc;tendue d'la ville d'Ottawa par la f'n&ecirc;tre d&eacute; l'appart&egrave;nement &agrave; ma soeu Emily tch'est au v&icirc;ngt-uni&egrave;me &ecirc;tage d'un grand b&acirc;tisse &quot;gratte-ciel&quot;. Un spectacl'ye sup&egrave;rbe tchi vouos fait penser &egrave;s portraits d'campangnes et d'&eacute;glyises couv&egrave;rtes d'n&eacute; qu&eacute; nou vait sus les <a href="cartes_noue.html">cartes d'Nou&eacute;</a>. Les liefs d&eacute; toutes les ma&icirc;sons et b&acirc;tisses, et les p'louses sont bliancs. Les rues c'menchent &agrave; p&egrave;rdre lus bliancheu &agrave; m'suthe qu&eacute; les rouelles des motos &ecirc;cr&acirc;sent la n&eacute;. I' fait fraid, mais nou n''s'en app&egrave;rche pon dans les ma&icirc;sons viyant tch'il' ont l' &quot;chauffage central&quot; tchi les gardent caudes tout l'hiv&eacute;.<br/>
<br/>
L'aut' s&eacute; j'eus la chance d'aller &agrave; la Cath&eacute;drale Anglyicanne d'Ottawa. Ch'tait eune occ&acirc;sion sp&eacute;ciale. Ch&icirc;nq Diacres f&ucirc;drent ordonn&eacute;s Pr&ecirc;tres, et la cath&eacute;drale 'tait plieine. J'vouos asse&ucirc;the qu&eacute; ch'tait mangnifique d&eacute; vaie tant d'monde &agrave; l'&eacute;glyise en m&egrave;me temps, et y'a ieu tant d'changements dans l's &eacute;glyises &agrave; ches drein, pon seulement dans l'&Eacute;glyise Anglyicanne mais dans l'&Eacute;glyise Romaine &eacute;tout, qu&eacute; j'tais un mio tchuthieux d'vaie s'i' y'en avait ieu ich&icirc;n au cannada.<br/>
<br/>
I' y'avait un Arch&eacute;v&ecirc;que et deux &Ecirc;v&ecirc;ques auve les Minnistres dri&eacute;the la Crouaix en proc&ecirc;ssion en entrant dans l'Sanctuaithe. L'Arch&eacute;v&ecirc;que est r'tith&eacute; d'san dioc&egrave;se et s'p&acirc;sse l&eacute; temps en a&icirc;dgant &agrave; l'&Ecirc;v&ecirc;que d'Ottawa. L'&Ecirc;v&ecirc;que d&eacute; Niagara pr&ecirc;chit l's&egrave;rmon. Ch'tait dans chutte Cath&eacute;drale d'Ottawa qu&eacute; l'd&eacute;funt Recteu d'<a href="st_brelade.html">St. Br&eacute;lade</a> et Vice-Douoyen William George Tabb, d&eacute; m&eacute;mouaithe respect&eacute;e, fut ordonn&eacute; Pr&ecirc;tre par l'Arch&eacute;v&ecirc;que Roper tch'&eacute;tait &agrave; la t&ecirc;te du dic&egrave;se quand j'arrivis au Cannada et qu&eacute; j'v&icirc;ns &agrave; conna&icirc;tre bein. Dans chu temps-l&agrave;, l&eacute; R&eacute;v&eacute;rend Tabb 'tait Recteu d'eune p&acirc;raisse dans la campangne pas bein liain d'ich&icirc;n, et i' v'nait nouos vaie &agrave; la ma&icirc;son quand i' v'nait en ville. Il avait 't&eacute; ordonn&eacute; Diacre dans l'&Eacute;glyise d'Almonte, &agrave; eune trentaine d&eacute; milles d'ich&icirc;n, o&ugrave;'est qu&eacute; l'Sieur Edouard Le Maistre, d&eacute; la fanmile d&eacute; La Carri&eacute;the, &agrave; <a href="st_ouen.html">St. Ou&euml;n</a>, d'meuthait dans san vivant.<br/>
<br/>
Ches m&eacute;mouaithes du temps p&acirc;ss&eacute; m&eacute; v'naient dans l'id&eacute;e dans la cath&eacute;drale en attendant pour l's&egrave;rvice &agrave; c'menchi, et j'pensais &agrave; touos ches changements dans l'rituel et les s&egrave;rvices d&eacute; l'&eacute;glyise &agrave; ch't heu, et j'm&eacute; d'mandais tch'est qu'Monseigneu Roper et l'R&eacute;v&eacute;rend Tabb, touos les deux au r'pos &ecirc;t&egrave;rnel, en pens'saient s'i' pouvaient r'v&eacute;n&icirc;n.<br/>
<br/>
Ieune des preunmi&eacute; choses qu&eacute; j'm'app&egrave;rchus 'tait qu&eacute; l'Livre d'Cantiques 'tait un nouvieau livre adopt&eacute; par un conmit&eacute; d'gens d'l'&Eacute;glyise Anglyicanne et d&eacute; la &quot;United Church&quot;, tch'est eune congr&eacute;g&acirc;tion d'gens M&eacute;thodistes, Presbyt&eacute;riens et Congr&eacute;g&acirc;tionalistes, et qu&eacute; j'n'y trouvis pon fort d&eacute; cantiques qu&eacute; j'connais. J'en trouvis quand-m&egrave;me iun des cheins compos&eacute;s par l&eacute; d&eacute;funt Seigneu Athelstan Riley d'<a href="la_trinnete.html">La Trinnet&eacute;</a> en J&egrave;rri. Moussieu Riley en composit eune demi&eacute;-douzaine ou pus tchi sont dans l'&quot;English Hymnal&quot; qu&eacute; j'fa&icirc;sions s&egrave;rvi &agrave; l'&Eacute;glyise d&eacute; St. Simon dans man janne temps.<br/>
<br/>
Iun des changements tch'il' ont adopt&eacute; dans la cath&eacute;drale est d'aver les Minnistres lus m&acirc;ter dri&eacute;the l'autel et en fache d&eacute; la congr&eacute;g&acirc;tion pour c&eacute;l&eacute;brer la Sainte C&egrave;ne, comme i' font dans l'&Ecirc;glyise Romaine &agrave; ch't heu. Et i' font s&egrave;rvi la Nouvelle <a href="biblye.html">Bibl'ye</a> et nou-s-a d'la peine &agrave; r'conna&icirc;tre l&eacute; langage mod&egrave;rne des &Ecirc;pitres et &Ecirc;vangiles dans l's&egrave;vice.<br/>
<br/>
Les changements sont d&eacute;v'nus en ordre et les vi&egrave;rs cons&egrave;rvateurs comme m&eacute;, tch'ont 't&eacute; accou&ocirc;teunm&eacute;s &egrave;s vi&egrave;rs s&egrave;rvices d&eacute; l'&Eacute;glyise pour eune huiptantaine d'ann&eacute;es, en ont horreu. N&eacute; v'la ieune des ra&icirc;sons qu&eacute; v'la tchi m'fait tant d'pla&icirc;si d'pouver vaie la Sainte C&egrave;ne c&eacute;l&eacute;br&eacute;e comme i' faut &agrave; l'<a href="gdflucerne.html">Abbaye d'La Luc&egrave;rne</a> en Nouormandie et quand j'sis &agrave; l'&Eacute;glyise St. Barnab&eacute; ich&icirc;n &agrave; Ottawa, et &agrave; l'&Eacute;glyise d&eacute; la Sainte Vi&egrave;rge &agrave; New York. Mais ch'est si liain d'J&egrave;rri!<br/>
<br/>
<i><a href="lefeuvre.html">George d'La Forge</a></i><br/>
<br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfrobins.html">Les runs des Rob&icirc;ns</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
<li><a href="gdfcote3.html">Les J&egrave;rriais &agrave; La C&ocirc;te</a><p>
<li><a href="cannada1977.html">Portraits du Cannada</a><p>
<li><a href="cannada1911.html">Nuous Jersiais au Canada</a><p>
<li><a href="painnone.html">How Laiz&eacute; Would Have None Of It</a><p>
<li><a href="gdfheutheuse.html">He&ucirc;theuse rencontre</a><p>
<li><a href="siezse.html">Nou-s-est oquo mus d' &ecirc;tre siez s&eacute;</a><p>
<li><a href="exiles.html">Deux Mots des Exil&eacute;s &agrave; L'Assembli&eacute;e d'J&egrave;rriais</a><p>
<li><a href="abetot2.html">A b&eacute;t&ocirc;t, Jerriais</a><p>
<li><a href="cannada.html">Les Prov&icirc;nces du Cannada</a><p>
<li><a href="totemes.html">Les M&acirc;ts d'T&ocirc;t&egrave;mes</a><p>
<li><a href="gdfottawa.html">Ottawa - la belle capitale du Cannada!</a><p>
<li><a href="gdfottawa2.html">Ottawa</a><p>
<li><a href="gdfottawa4.html">Ottawa</a><p>
<li><a href="ocannada.html">Oh Cannada</a><p>

<li><a href="gdfcannada.html">Au Cannada</a><p>
<li><a href="gdftchipays.html">Tchi pays!</a><p>
<li><a href="gdfdispose.html">L'homme propose, mais Dgieu dispose</a><p>
<li><a href="pequethies.html">Les P&ecirc;quethies d'la C&ocirc;te</a><p>

<li><a href="gaspe1896.html">A M. l'Editeu d'la &quot;Nouvelle Chronique&quot;</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="noue/cannada.html">The Jersey Society in Canada</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfottawa3.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>

