<HTML>

<!-- Mirrored from members.societe-jersiaise.org/geraint/jerriais/pmpentecote.html by HTTrack Website Copier/3.x [XR&CO'2014], Tue, 15 Jul 2025 13:59:19 GMT -->
<HEAD>
<TITLE>La Pentec&ocirc;te et les patates</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Pentec&ocirc;te et les patates</h2>
Des nouvelles des paraisses</font></center><p>


<i><font size="-1">&agrave; Portinf&eacute;,<br/>
Saint Ou.</font></i><br/>
<br/>
Moussieu l'Editeu,<br/>
<br/>
Nos v'l&agrave; &agrave; la Pentec&ocirc;te et, comme tr&eacute;jous, quand j'nos trouvons l&agrave;, i' semblye que personne en Angli&eacute;terre veurt mangi d'nos patates. J'ai veu chonna toute ma vie, et j'n'ai jamais comprint la raison. Touos l's ans les fermiers peuvent s'attendre que l'prix d'val'la, et que ch'est une chance si jamais i' ramonte. Faut esp&eacute;ther que chutte fais nou r'v&ecirc;rra les patates &agrave; un prix raisonablye, autr&eacute;ment che s'sa d'tchi triste dans la Campagne. Il est vrai que dans la Ville les boutitchiers sont seux d'une bouonne saison, mais tchesque chonna nos vaut? La Ville pour dithe vrai, n'se fiche pas mal si les fermiers se trouvent souos l'fou: tout ch'qu'ou veur ch'est des visiteurs en m&acirc;sse, et sans autchune doute i' s'en vont en vaie ch't'&eacute;t&eacute; p&ucirc;s qu'jamais. Aussi bein &ecirc;tre franc et admettre que ch'est l'Tourisme qu'est la preunmi&egrave;the consid&eacute;th&acirc;tion agniet, et pas l'agritchultuthe. H&eacute;las, comme tout change!<br/>
<br/>
Y'a une chose que la Merrienne trouve dr&ocirc;le, et ch'est d'vaie la maladie dans les patates &agrave; mi&eacute;-mai. Mais comme j'li dis, tout a 't&eacute; e&ucirc;ssi ch't'ann&eacute;e, et m&ecirc;me dans les familles i' s'arrive des choses que nou n'viyait pas dans une saison ordinaithe. S&ucirc;s chu point-l&agrave; nou m'a asseuth&eacute; que dans une bouonne demi&eacute;-douzaine d'instances ich&icirc;n dans l'Ouest, des mousses ont 't&eacute; n&eacute;s presque un mais d'vant l&ucirc;s temps. La Merrienne ne trouve pas chonna dr&ocirc;le, car ou dit qu'ch'est assez commun dans tchiques p&acirc;raisses. Ch'n'est pas la saison, ou dit, mais tchiquechose d'autre, en un mot ch'est la natuthe humaine tchi n'change pas. Criy-ous qu'oulle a raison?<br/>
<br/>
Comme ou pouvez craithe, Moussieu, j'fus au grand &quot;show&quot; &agrave; Springfield, et j'rencontris l&agrave; hardi d'mes am&icirc;ns que j'n'avais pas veu pour tchique temps. J'avais prom&icirc;nt &agrave; la Merrienne que je r'veindrais sobre comme un Juge, mais ou m'nommit p&ucirc;s d'un Juge qu'oulle avait connu tch'avait 't&eacute; port&eacute; au liet p&ucirc;s d'une fais, et dit que si je r'venais dans ch't'&ecirc;tat-l&agrave;, je m'en r'pentithais. Comme chonna, Moussieu, j'fus pr&eacute;cautieux, mais v'l&agrave; tchi m'faisait ma d'aver &agrave; r'f&ucirc;ser l'hospitalit&eacute; que j'rencontrais de touos les c&ocirc;t&eacute;s.<br/>
<br/>
Y'avait de raides bouonnes cl&acirc;sses au &quot;show&quot;, et y'en avait d'faillies. Par exemplye, i' n'y avait que trais vielles vaques, et j'ai veu d'miyeu cl&acirc;sses de g'niches r'nouv'l&eacute;es. Mais les jeunes vaques, les g'niches de deux ans et les vieaux d'un an &eacute;taient d'raide belles cl&acirc;sses, les jeunes vaques en partitchulyi. Dans les boeux y'en avait d'bouons, et si j'avais 't&eacute; juge, i' n'&eacute;thaient pas tr&eacute;jous fini dans l'm&ecirc;me ordre, mais ch'n'est pas pour dithe que l'sien tchi fit l'championnat n'le m&eacute;thitait pas.<br/>
<br/>
L&eacute; Francis Le Ruez, du &quot;Homestead&quot;, avait la miyeu g'niche de deux ans, et fit l'championnat des jeunes. I' m'dit que ch'tait la preunmi&eacute;e fais dans sa vie tch'il avait fait un preunmi&eacute; prix &agrave; &quot;Springfield&quot;. San p&egrave;the, et ses fr&egrave;thes, l&eacute; Laurence et l'John, oui, mais li - jamais. Nou n'pouvait sinon l'f&eacute;liciter. L&eacute; championnat des vaques allit, pas pour la preunmi&eacute;e fais, au Sieur Hickey, mais p&ucirc;s tard i' fut battu par la vaque au Joe Bliampid, d&eacute; Saint Cli&eacute;ment. Quand oulle entrit dans l'&quot;ring&quot; la preunmi&eacute;e fais, j'la trouvais une vaque bein ordinaithe, mais dans l'couothant d'un couplye d'heuthes oulle avait si amend&eacute; que nou-s-avait d'la peine &agrave; craithe que ch'tait la m&ecirc;me vaque, et, p&acirc;slant par exp&eacute;thience, Moussieu, chonna peut s'arriver &eacute;tout dans d'autres membres du sexe f&eacute;minin!<br/>
<br/>
Ou battit la charmante petite vaque de la Trin't&eacute; dans une cl&acirc;sse que j'ai tr&eacute;jous trouv&eacute; riditchule. Ch'est pour une coupe pour la miyeu b&ecirc;te s&ucirc;s l't&ecirc;rrain  - ch'est-&agrave;-dithe que y'a des vaques et des boeux - et quant &agrave; m&eacute; j'voudrais saver ouesqu'est l'homme tchi peut jugi entre un raide bouon boeu et une raide bouonne vaque. P&ucirc;s souvent les juges d&eacute;cident en faveur du sexe f&eacute;minin, et j'pense bein que ch'n'est que natuthel, mais j'n'ai jamais veu un mio d'bouon sens dans chutte cl&acirc;sse-l&agrave;. Aussi bein aver &agrave; jugi une cl&acirc;sse de chameaux m&ecirc;l&eacute;s avec des &eacute;l&eacute;phants!<br/>
<br/>
Nou-s-entend des nouvelles de partout quand nou va &agrave; un &quot;show&quot; d'l'Ile. Par exemplye, nou m'dit qu'&agrave; Sainte Mathie, ouesque nou criyait qu'les deux Chantgniers y r'veindraient sans opposition, un Sieur Bathette, tch'est v'nu d'un autre p&acirc;raisse, s'met candidat, et que y'&eacute;tha trais candidats pour les deux vacances. Si ch'est vrai, le Sieur Gueno de l'auberge, &eacute;tha sans doute un bouon jour, mais quand-m&ecirc;me, i' n'peut pas s'attendre de faithe aussi bein comme l&eacute; jeune Percy L'Gresley, y'a bein d's ann&eacute;es, quand i' pr&eacute;sentit au Sieur Carabin un compte montant &agrave; p&ucirc;s d'chent louis. J'en sis seux, car je l'vis, et, comme se faisait l'pou&ocirc;re Carabin, en m'le montrant tchiques jours apr&egrave;s s'n &ecirc;lection: &quot;Criy'ous qu'mes supporteurs pouvaient aver bu trente-siez douzaines de Bass dans l'couothant d'un jour?&quot;<br/>
<br/>
&Agrave; Saint Louothains ch'est pour le pr&eacute;chain mais, et personne ne pathait saver tchesqu'i' s'en va s'arriver. J'si ocquo de l'opinion que l'Chantgni Louothains y veindra, mais pour s'en faithe seux i' dev'thait s'mettre &agrave; travaillyi la p&acirc;raisse. Dans toute l'Ile les &ecirc;lecteurs aiment un candidat tchi prend la peine d'aller les vaie et d'l&ucirc;s d'mander pour l&ucirc;s vouaix.<br/>
<br/>
J'entendis p&acirc;sler &eacute;tout d'une &ecirc;lection pour Officyi d'Conn&eacute;tablye &agrave; la Trin't&eacute; l'autre s&eacute; tchi fut gagnie parsque, presque &agrave; la dreine minute, i' v&icirc;nt quatre femmes tchi donnitent l&ucirc;s vouaix &agrave; un certain candidat. J'ai dans l'id&eacute;e que l'Charles Godeaux, tch'est p&ucirc;s int&eacute;r&ecirc;ssi dans la polique que jamais, pou&ocirc;rrait vos en dithe p&ucirc;s long. Chein que j'si content d'entendre ch'est que l'Charles Cabot est m&ucirc;s tchi n'avait 't&eacute;, et j'esp&egrave;the hardi que chonna continu&eacute;tha, car la p&acirc;raisse pou&ocirc;rrait aver grand besoin d'li. Et, p&acirc;slant d'malades, j'eus grand r'gret de n'vaie pas man vier am&icirc;n, Ph'lip Mouothant, &agrave; &quot;Springfield&quot;. San fis, l&eacute; jeune Ph'lip, m&eacute; dit tch'il avait yeu une tchulbute siez-li, mais tch'i' r's&eacute;thait b&eacute;t&ocirc;t par les qu'mins. I' semblye qu'un &quot;show&quot; d'l'Ile n'est pas la m&ecirc;me chose sans li. Mais l&eacute; Fred de Gruchy, d&eacute; Ros&eacute;, 'tait ocquo l&agrave; solide comme un rotchi. I' n'a pas changi du tout dans les derniers djais ans, et avec un mio d'chance pou&ocirc;rrait &ecirc;tre ocquo l&agrave; &agrave; djais ans d'ichin.<br/>
<br/>
En finissant, Moussieu, i' faut que j'vos diche que la Merrienne est futhieuse parsque l'docteu tchi vint pour l'examiner l'autre s&eacute;th&eacute;e, li a envi&eacute; un compte pour douze ch'l&icirc;ns et d'mi. J'li dis qu'apr&egrave;s tout ou d'vait s'y attendre, m'ayant fait t&eacute;l&eacute;phoner pour li.<br/>
<br/>
&quot;Ch'est d'ta faute,&quot; j'li dis. &quot;Tu &eacute;thais deu le laissi t'examiner.&quot;<br/>
<br/>
Mais ou n'm'&ecirc;coutit pas.<br/>
<br/>
&quot;Douze ch'l&icirc;ns et d'mi pour r'f&ucirc;ser d'exp&ocirc;ser ma personne,&quot; ou s'fit. &quot;Et bein, tch'i' sufflye pour ses sous!&quot;<br/>
<br/>
<i><a href="lebrocq.html">Ph'lip</a></i><br/>
<i>Evening Post 20/5/1961</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="patate.html">La Patate</a><p>
<li><a href="gdfrouoyale.html">La fanmeuse Rouoyale</a><p>
<li><a href="pmroyale.html">Merrienne et la Royale</a><p>
<li><A HREF="2patates.html">Les deux patates</A><P>
<li><a href="patate2.html">Ch'est Fameuses Patates</a><p>
<li><a href="tipperary.html">Dans Mes Poummes de Terre</a><p>
<li><a href="saison.html">La Saison des Patates</a><p>
<li><a href="patates.html">A Ses Patates</a><p>
<li><a href="patates3.html">L&eacute; Caouain et les patates</a><p>
<li><a href="potatostore.html">The Pains in a Potato Store</a><p>
<li><a href="patates2.html">Les patates et la politique</a><p>
<li><a href="patates_fricachies.html">Patates Fricachies</a><p>
<li><a href="pate_patate.html">D'la P&acirc;te d&eacute; Patate</a><p>
<li><a href="laxton.html">Laxton's Early</a><p>
<li><a href="painplianttie2.html">Deux d'gouts d'jerriais</a><p>
<li><a href="painplianttie.html">Deux mots d'jerriais</a><p>
<li><a href="pmpatates.html">Les patates, les shows et les Djern&eacute;siais</a><p>
<li><a href="pmpatates2.html">Ph'lip et Merrienne</a><p>
<li><a href="pmpatates3.html">Nos patates et nos vaques</a><p>
<li><a href="pmpatates4.html">Merrienne p&acirc;sle de patates</a><p>
<li><a href="pmpatates5.html">Ph'lip et les patates</a><p>
<li><a href="pmpatates6.html">Mes patates, tchi en faithe?</a><p>
<li><a href="pmpatates10.html">Les patates s'en veinnent vite</a><p>
<li><a href="pmsetfair.html">Set Fair At Portinfer</a><p>
<li><a href="pmcampangne.html">Merrienne et la campagne</a><p>
<li><a href="pmledgeunmes.html">Merrienne et ses ledgumes</a><p>

<li><a href="painconduct.html">Most Reprehensible Conduct of Our Employe</a><p>
<li><a href="pmpatates8.html">Les patates et l's'Etats</a><p>
<li><a href="potatoeradicator.html">Snatcher and Peelem's Potato Eradicator</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmpentecote.html by HTTrack Website Copier/3.x [XR&CO'2014], Tue, 15 Jul 2025 13:59:19 GMT -->
</HTML>

