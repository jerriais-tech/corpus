<HTML>

<!-- Mirrored from members.societe-jersiaise.org/geraint/jerriais/lettrejerriaisecl5.html by HTTrack Website Copier/3.x [XR&CO'2014], Tue, 15 Jul 2025 13:58:04 GMT -->
<HEAD>
<TITLE>Lettre Jerriaise Dinmanche le 6 d'Aout 2000</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Lettre Jerriaise Dinmanche le 6 d'Aout 2000</h2></font></center><p>

Dinmanche le 6 d'Aout l'ann&eacute;e 2000, et ch'est auve pliaisi que Clifford Laisney vos presente la Lettre Jerriaise. <br/>
<br/>
Nos v'la arriv&eacute;e a la saison d'vacances, les enfants onts tchitter lus etudes pour au mains siex s'm'naines, en bein des cas causant aggravation parmi lus pathents au sujet d'utiliser lus temps d'une manniethe acceptablye. Pas d'embarras dans l'temps d'&eacute;colage d'la majorit&eacute; d'mes ecouteurs a matin. Y'avait trejous des t&acirc;ches a faithe, sustout les mousses de fermiers. Vos en r'app'lous au c'mmenchement des vacances quand nou 'tait envi&eacute;es au clios, frouque a la main et fallait aloppiner les rangies d'vignes secques et aupr&eacute;s les cherghi sus l'hernais en orde d'augmenter la mais d'fumi, et pus tard quand v'nait l'mais d'Octobre tout 'tait r'transporter sus l'clios en orde de fourni graissage pour la prechaine recolte de patates. Et toup fait a la main!<br/>
<br/>
Suivant l'cliergissement d'vignes, pep&eacute;e v'nait auve le ch'va et l's'herches, et ch'tait les mousses tchi passaits lus temps acquo une fais a glianer les patates tch'avaits rest&eacute; suivant la frouque. Dans ch&eacute;s temps la, si j'me rappelle, les &eacute;t&eacute;s etaits caud, la terre comme d'la poussiethe, et nou s'en v'nait pus qu' angni&eacute;es d'glianer ch&eacute;s minserablye patates. Tch'il excitement d'etre en vacances de l'ecole. Enfin y'avait trejous une evenement de tchi qu'nou's attendait f&ecirc;te. Ch'tait l'th&eacute;e d'l'Ecole du Dinmanche.<br/>
<br/>
Tch'il excitement quand nou s'rencontrer a la chapelle de vaie une douzaine de vainnes, l'att'lage des ch'vaux brilliants suivant d's'heuthes de polissage par le cocheur si ordgilleux d'son etchippage. Ayant monter dans une vanne, tch'il excitation d'vaie les banderoles fiottant dans la brise, et temps en temps les vaie perdues dans les bouaisie. Une fais arriv&eacute;es au chouaix d'destination, normalement la gr&ecirc;ve, ch'tait temps d'prendre part dans les gammes organis&eacute;es par les maitres de l'&eacute;cole. Le pus actif portrait chance d'aguener tchique pen&icirc;ns, quouaiqu'a touos gagnons ou pas, 'taits r&eacute;compens&eacute;es pour lus efforts. Aupr&eacute;s aver bruler gentiment d'&egrave;n&eacute;rgie, i 'tait temps de s'attrouper ensemblye dans la salle en orde de participer dans toutes sortes de d'licatesses tch'avaits 'tait prepath&eacute;es par les maitresses. Y'avait d'la gel&eacute;e, cr&egrave;me, sannouiches de jambon, fromage, et toutes sortes de gachin'nie. TCHI FRICOT!<br/>
<br/>
Ayant passer une bouonne arlev&eacute;e, les adultes aussi bein qu'l&eacute;s mousses dev'naits excit&eacute;es sus la route d'ertou. Y'avait d'la chant'tie et toute sorte d'r&eacute;villion. Ch'tait une compagnie bein lass&eacute;e tchi ertourner au point d'depart. OH. Comme tchi que j'voudrais r'touonner l'holouoge une soixantaine d'ann&eacute;es pour ervivre ch&eacute;s bouons temps! Si nou s'etait comporter d&ucirc;thant les vacances, m&ecirc;the arrang&eacute; trejous un picnique au bord la m&eacute; acquo une fait ch'tait excitant d'pouver barbotter ses pids dans la m&eacute; si fraiche. Quand j'taits mousse, l'argent d'pouchette 'tait une chose presque inconnue. Si pep&eacute;e avait fait une bouonne saison, y'avait trejous la chance d'erchevait que-se fusse une montre ou p'tetre une bike, une chose que nou soigner auve ordgi.<br/>
<br/>
Tout a changi aujourd'aniet, les enfants appathe d'avait autchune-chose tchi lus pliaits, en hardi d'cas i sont gat&eacute;es. En sont ti d'mus?<br/>
<br/>
J'avons touts souffert d'la deminse d'la s'm'naine pass&eacute;e quand iun des avions considether le pus sauf, le Concorde, a ecliater en l'air auve la perte de 115 vies. Ch'est impossiblye de s'imagin&eacute; les pens&eacute;es et souffrances des passagiers quand i r&eacute;alisites la s&eacute;v&eacute;rit&eacute; du dangi l'tou d'ieux. Nos pens&eacute;es reste auve les membres d'fanmillyes de ch&eacute;s gens aspirant d'joui d'une vacance excitante et pienne d'avent&ucirc;the. Ch'est &eacute;rmerquablye comme tchi la vie peut s'abrupt&eacute; sans autchunne dgernissement.<br/>
<br/>
J'liet dans les gazettes que malgr&eacute; l's'accidents en l'air resultant en grands perte d'vie, pus d'vie sont perdues sus ieau et terre. Auve la forme d'viagement moderne, le monde est dev'nu accessibl'ye sans autchun grand effort. A compathaitre es jours quand la travers&eacute;e a l'Australie prennait siex s'm'naines par bat&eacute;, aniet la meme distance est couverte dans 24 heuthes par avion. <br/>
<br/>
L'invention, le progr&eacute;s, est une chose que j'avons touts experienc&eacute; duthant not vivage, et j'pense bein que la prechaine geneth&acirc;tion se d'manda comme tchi que j'pouvions aver exister souos ch&eacute;s conditions consideth&eacute;es d'antitchilt&eacute;. <br/>
<br/>
Chu mot d'antitchilt&eacute; me fait penser a la grande occasion que le peuplye d'Anglieterre veint d'celebrer envers le chentieme annivsaire de la naissance de la Reine-M&ecirc;the Elizabeth. Une dame si elegante et couothageuse, un bouton examplye pour touos les membres de la famillye Royale et l'peuplye a poursuivre. Quouaiq'ua ou n'&eacute;coute p'tete pas Radio Jerri si bouon heuthe du matin, quand m&ecirc;me j'envions a s'n'Excellence aussi bein qu'&eacute;s malades de not connaisance nos meilleurs souhaits et toutes b&eacute;nedictions dans l'temps a l'av'nin.<br/>
<br/>
                                                A LA PRECHAINE <br/>
<br/>
<i>Clifford Laisney</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="lettrejerriaisecl1.html">Lettre J&egrave;rriaise - Clifford Laisney</a><p>
<li><a href="lettrejerriaisecl2.html">Lettre J&egrave;rriaise - Clifford Laisney</a><p>
<li><a href="lettrejerriaisecl3.html">Lettre J&egrave;rriaise - Clifford Laisney</a><p>
<li><a href="lettrejerriaisecl4.html">Lettre J&egrave;rriaise - Clifford Laisney</a><p>
<li><a href="lettrejerriaisecl6.html">Lettre J&egrave;rriaise - Clifford Laisney</a><p>
<li><a href="lettrejerriaisecl7.html">Lettre J&egrave;rriaise - Clifford Laisney</a><p>
<li><a href="lettrejerriaisecl8.html">Lettre J&egrave;rriaise - Clifford Laisney</a><p>
<li><a href="lettrejerriaisecl9.html">Lettre J&egrave;rriaise - Clifford Laisney</a><p>
<li><a href="lettrejerriaisecl10.html">Lettre J&egrave;rriaise - Clifford Laisney</a><p>
<li><a href="lettrejerriaisecl11.html">Lettre J&egrave;rriaise - Clifford Laisney</a><p>
<li><a href="lettrejerriaisecl12.html">Lettre J&egrave;rriaise - Clifford Laisney</a><p>
<li><a href="lettrejerriaisecl13.html">Lettre J&egrave;rriaise - Clifford Laisney</a><p>
<li><a href="lettrejerriaisecl14.html">Lettre J&egrave;rriaise - Clifford Laisney</a><p>
<li><a href="lettrejerriaisecl15.html">Lettre J&egrave;rriaise - Clifford Laisney</a><p>
<li><a href="lettrejerriaisecl16.html">Lettre J&egrave;rriaise - Clifford Laisney</a><p>
<li><a href="lettrejerriaisecl17.html">Lettre J&egrave;rriaise - Clifford Laisney</a><p>
<li><a href="lettrejerriaisecl18.html">Lettre J&egrave;rriaise - Clifford Laisney</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lettrejerriaisecl5.html by HTTrack Website Copier/3.x [XR&CO'2014], Tue, 15 Jul 2025 13:58:04 GMT -->
</HTML>

