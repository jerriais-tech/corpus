<HTML>
<HEAD>
<TITLE>Les p'tits jour' et l'&ecirc;fanche de Jan du Valon</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les p'tits jour' et l'&ecirc;fanche de Jan du Valon</h2></font></center><p>


A m&acirc;n chi&egrave;r neveu Flip; &agrave; ses fr&eacute;zes et soeur'; &agrave; ses cou&ocirc;sins et cou&ocirc;sinnes et &agrave; tou&ocirc;s mes d'cendants, pr&eacute;sents et &agrave; v'nin, ecc&eacute;tra, ecc&eacute;tra, ecc&eacute;tra.<br/>
<br/>
Ou' sav&egrave;z d&ecirc;j&agrave; bein que je k'menche par vos dize que :<br/>
<br/>
Quand j'tais p'tit je n'tais pas grand et que<br/>
<br/>
D'vant d'avei m&icirc;ns des bra&icirc;es, n'ou' m'engib&acirc;trait dans des cotelles et que j'fu pr&icirc;ns bein des feis pour unne fille; car atou d'it&egrave;lles hardes et p&icirc;s de biao&ucirc;x longs g'va&ecirc;ux corl&egrave;s, j'en avais vra&icirc;ment ass&egrave;z la m&icirc;nnes. Ch'est la v&eacute;zit&egrave;, je r'semblliais p&ucirc;s &agrave; unne p'tite hardelle qu'&agrave; unne chuvi&eacute;ze &agrave; rouelles. Ch'est bein vrai.<br/>
<br/>
A neuv' ans j'tais orf&eacute;lin de p&eacute;ze et d'm&eacute;ze. M&acirc;n pou&ocirc;re papa mouozit d'la cout'nue et ma pou&ocirc;re moman, tchi l'aimait comme le z-i&egrave;r' de sa t&ecirc;te, ne r'f&icirc;t janmais rein opr&egrave;s la mort de s'homme : ou' v&icirc;nt s&egrave;que comme unne b&ucirc;che p'tit &agrave; p'tit. Oul' &eacute;zait bein peu en r'trouv&eacute; un ao&ucirc;tre - i' n'avait pas d'dangi d'chonna; car oul' tait belle famme, grande et dreite comme un boua&icirc;s, et p&icirc;s bein avenante. J'pense que ch'tait chinq offres qu'ou' r'fusit dans s'n'ann&egrave;e d'veuvage. Mais ou' f&icirc;t bein ao&ucirc;trement; car, la pou&ocirc;re criatuze, ma chi&eacute;ze et bouanne moman, mouozit d'chagrin et d'cr&eacute;vement d'tcheu au but d lan et eut s&acirc;n d'zi : d'all&eacute; r'joindre bein vite le chein &agrave; tchi oul' avait bailli tout s'n'amour et s'n'affection.<br/>
<br/>
Ou' fut ent&egrave;rr&egrave;e ov' li.<br/>
<br/>
D&ocirc;n, j'avais 8 ans quand m&acirc;n papa mouozit; d&ocirc;n &agrave; 9 ans j'n'avais ni p&eacute;ze ni meze : j've&icirc;ns d'vos l'dize.<br/>
<br/>
Et comme j'n'avais qu'unne seule soeu' - ta pou&ocirc;re m&eacute;ze, tchi n'est p&ucirc;s, m&acirc;n Flip, et qu'oul' tait d&ecirc;j&agrave; &agrave; d'meuz&eacute; si&egrave;z les gens d'notte m&eacute;ze, j'fu la&icirc;ssi, pour a&icirc;nchin dize, tout f&icirc;n seu'; car ta m&eacute;ze, m&acirc;n Flip, avait occouo dae&ucirc;x ans d'me&icirc;ns qu'm&eacute;.<br/>
<br/>
A 9 ans, pens&egrave;z! Il est bon d'avei d'tchi - la fortunne ne ni&egrave;t pas et nos gens nos en avaient la&icirc;ssi pas mal; mais v'la tchi n'les r&ecirc;mplli&egrave;chait pas; ah nan!<br/>
<br/>
Ch'n'est d&ocirc;n pas surprenant si les premi&egrave;r' tre&icirc;s me&icirc;s je n'fa&icirc;sais qu'braize ni&egrave;t et jeu.<br/>
<br/>
Ah! quand j'pense &agrave; chu temps-l&agrave;, m&acirc;n Flip, j'en fr&eacute;m&icirc;s occouo : la p&eacute; m'en cr&eacute;tie!<br/>
<br/>
Mais certainnement je n'pouvais pas &ecirc;tre la&icirc;ssi tout seu.<br/>
<br/>
M&acirc;n grand-p&eacute;ze et sa famme (car ou' n'tait pas ma grand'-m&eacute;ze), d&icirc;drent qui fallait m'prendre &agrave; d'meuz&eacute; ov' iae&ucirc;x.<br/>
<br/>
Et a&icirc;nchin fut : le jour de l'ent&egrave;rreman d'ma pou&ocirc;re moman, i' m'emm'nizent si&egrave;z iae&ucirc;x.<br/>
<br/>
J'vos ai dit qu'j'avais 9 ans. Eh bein, m&acirc;n grand p&eacute;ze en avait 62 et sa famme en avait 37. Oul' tait d&ocirc;n 25 ans p&ucirc;s janne qui li. Faites un p'tit caltchul comme chon'chin et ou' verr&egrave;z tout d'un coup que j'di vrai :<br/>
<br/>
A 26 ans m&acirc;n grand-p&eacute;ze se mazyit &agrave; sa prumi&eacute;ze famme (ma grand'-m&eacute;ze, tch'en avait 21). A 27 ans il 'tait p&eacute;ze de m&acirc;n p&eacute;ze. Man p&eacute;ze avait 15 ans quand sa m&eacute;ze mouozit &agrave; l'&acirc;ge de 37 ans et m&acirc;n grand-p&eacute;ze en avait d&ocirc;n 42. I' resti tout l'temps veuvi, qu&acirc;ndi qu'mon p&eacute;ze fut ov' li; mais quand m&acirc;n p&eacute;ze eut 22 ans i' r'vit la cheinne tchi fut ma m&eacute;ze et tch'en avait 18. I' fizent l'amour 3 ans et p&icirc;s i' n'voulizent pon attendre d'ao&ucirc;tre et s'en fizent paz&eacute; par le ministre &agrave; l&ucirc;s tou. M&acirc;n p&eacute;ze avait 25 ans et ma m&eacute;ze en avait 21. - Un an, &agrave; tchique ch&ocirc;se pr&egrave;s, j'n&acirc;tchit. Chon'na fa&icirc;sait bein 26 ans pour iun et 22 pour l'ao&ucirc;tre et m&acirc;n grand-p&eacute;ze en avait 53 et se r'donne unne dae&ucirc;xi&egrave;me famme au but d'tchiques me&icirc;s. Ch&egrave;tte chin &eacute;tait d'25 ans p&ucirc;s janne que li et l&icirc; f&icirc;t une fanmae&ucirc;se famme. Oul' avait d&ocirc;n 28 ans. I' v&ecirc;chuzent 9 ans ensemblle en bouanne ami&ecirc;tchi, quand, h&eacute;l&acirc;! j'v&icirc;ns amen&eacute; la dj&egrave;rre dans la ma&icirc;son. I' paza&icirc;t qu'&agrave; 9 ans j'&eacute;tais un biao&ucirc; p'tit av&eacute;.<br/>
<br/>
Grand-p&eacute;ze et grand'-m&eacute;ze (emprunt&egrave;e) raffolaient d'm&eacute; tou&ocirc;s les dae&ucirc;x et ch'tait au chein tchi m'g&acirc;tetait l'p&ucirc;s et l'p&ucirc;s d&ecirc;li&ecirc;ment.<br/>
<br/>
Ma grand'-m&eacute;ze (emprunt&egrave;e), tchi n'en avait pon ieu d'lyi et tch'aimait l's'avi&egrave;r' comme tout &eacute;zait bein pr&icirc;ns &agrave; m'avei tr&eacute;jous &agrave; ses trousses. Au but de p'tit d'temps oul' m'f&icirc;t l'appel&eacute; moman et oul'avait ra&icirc;son ettou; car je l'dizai &agrave; sa m&eacute;mou&eacute;ze, ou' m'traitait en &ecirc;ffet, comme unne vraie m&eacute;ze! J'v&icirc;ns &agrave; l'aim&eacute; t&egrave;rribllement ettou; car ou' m'baillait qu&acirc;si toutes mes volant&egrave;s. J'aimais bein chonna, m&eacute;.<br/>
<br/>
Mais s&acirc;n pou&ocirc;re vi&egrave;r homme, tche'tait devenu grabataize (je n'vos l'avais pas occouo dit, j'pense), opr&egrave;s la mort de s&acirc;n seul f&icirc;s - s&acirc;n seul &ecirc;fant - &eacute;zait voulu m'aver opr&egrave;s de s&acirc;n li&egrave;t qu&acirc;si tout l'long des jours, pour l&icirc; gard&eacute; compangnie. J'n'aimais pas &ecirc;tre arr&ecirc;t&egrave; a&icirc;nchin, m&eacute;; j'aimais bein m&ucirc;s &ecirc;tre &agrave; galop&eacute; dans les cllos et j'allais faize la c&acirc;rre &agrave; moman et ou' m'emmenait ov' lyi et bein fi&eacute;ze de m'avei.<br/>
<br/>
Mais i' y-avait h&egrave;rtchin ass&egrave;z souvent pour chonna entre l'homme et la famme. Le bouan-homme se m&acirc;rissait et fa&icirc;sait des rouao&ucirc;x; v'l&agrave; tout d'ma&icirc;mme tchi n'duzait pas longtemps : moman savait comment l'prendre - oul' allait l'embrachi j&ocirc;s s&ucirc;s j&ocirc;s dae&ucirc;x coups et i' n'y r'paza&icirc;ssait pas.<br/>
<br/>
Le bouan-homme r'&eacute;tait r'appiplot&egrave;, et m&eacute; bein fi.<br/>
<br/>
Moman, - ous diz&egrave;z qu'ch'est bein &ecirc;trange - g&acirc;ngnait tr&eacute;jous d's&acirc;n point. - M&eacute;, j'vos dit que ch'n'est pas si &ecirc;trange; n'ou sait bein tous que quand unne famme veur remport&eacute; d's&acirc;n point, ou' sait bein comment s'y prendre. Et p&icirc;s, i' fao&ucirc;t l'dize, l&eacute;-z'hommes sont si b&ecirc;tes, qui s'laissent embourdel&eacute; et ne d'mandent pas m&ucirc;s.<br/>
<br/>
Ch'est dr&ocirc;le, mais ch'est vrai!<br/>
<br/>
Enfin, pour en fini p&ucirc;s court, i' m'aimaient bein touos les dae&ucirc;x et p'tit &agrave; p'tit m&acirc;n chagrin s'p&acirc;ssait.<br/>
<br/>
Mais, h&eacute;l&acirc; z h&eacute;l&acirc;! i' n'y-a pas d'r&ocirc;ses sans &ecirc;pinnes - i' y-en avait iunne si&egrave;z m&acirc;n grand-p&eacute;ze, tchi n'me voulait rein d'bon : oul' tait jalouse comme unne catte de m&eacute; et m'&eacute;zait bein achou&ecirc;mmi s'oul' avait peu : ch'tait la vieille Bridjitte, la domestic, tch'&eacute;tait la&icirc; i' &agrave; faize trimeu &agrave; tout le monde - oul' avait la fache pienne de tav&eacute;, ou r'gardait g&acirc;r d'un yi et oul' avait la bagne dans l'ao&ucirc;tre; des g'vae&ucirc;x d'couleu d'soufre et d'la barbe comme un homme.<br/>
<br/>
I' m'semblle vos ou&iuml; dize : &#8220;Ah! tch'ille &ecirc;ffriyablle criatuze.&#8221;<br/>
<br/>
Ch'est vrai, la prumi&eacute; fe&icirc;s qu'n'ou la viyait, ou' fa&icirc;sait pae&ucirc;x; mais p'tit &agrave; la fe&icirc;s n'ou v'nait &agrave; s'y-habitu&eacute;; mais il est certainnement vrai qu'ou' n'tait pon belle &agrave; r'gard&eacute;.<br/>
<br/>
S'ou' n'avait pon occouo ieu di-t&egrave;lles dens, i' m'semblle qu'ou' n'&eacute;zait pon occouo t&egrave; si pi&eacute;ze; mais quand iul' ouvrait la goule, tch'&eacute;tait comme un fou - pour rize ou pour bailli, n'ou z-avait trimeu de ve&icirc;s l'chip&eacute; de longues jao&ucirc;nes dens toutes &ecirc;br&egrave;tchies qu'ou' m&ocirc;trait.<br/>
<br/>
Ou l'avait &agrave; p&eacute; pr&egrave;s unne quarantainne d'ann&egrave;es &agrave; l'&ecirc;poque de tchi j'vos p&acirc;le. <br/>
<br/>
M&acirc;n grand-grand-p&eacute;ze l'avait r'tchilyie toute janne et oul' avait tr&eacute;jous rest&egrave; dans la fammille.<br/>
<br/>
Ou' se r'conna&icirc;ssait au m&ecirc;nnage de la f&egrave;rme et d'la ma&icirc;son et p&icirc;s ou' travaillait comme un homme et 'tait forte comme un ch'va.<br/>
<br/>
Mais oul'tait d'sang Ni&egrave;rl&acirc;ndais et jalouse comme unne catte. Ou' n'aimait qu'un vier' m&acirc;le cat qu'oul'avait &ecirc;lev&egrave; lli-ma&icirc;mme.<br/>
<br/>
Pour cht'annima-l&agrave; i' n'y-avait rein d'tro bon, ni d'tro b&eacute;, ni d'tro chi. De jour, si n'tait pon &agrave; vol&eacute; ou &agrave; faize tchique ao&ucirc;tre dro, i' se t'nait d'p&icirc;s l'matin jusqu'au s&eacute; &agrave; rue&ucirc;tchi dans l'coin d'l'&acirc;tre et la ni&egrave;t i' couochait s&ucirc;s les p&icirc;ds du lli&egrave;t d'sa maitr&ecirc;sse.<br/>
<br/>
Ne v'l&agrave; comme la b&ecirc;te p&acirc;ssait s&agrave;n temps. Janmais unne boustre de v&egrave;rminne ne happait.<br/>
<br/>
Ou' l'nou&ocirc;rissait comme un poul&egrave;t, du bel et du bon. Ou' lli-avait ma&icirc;mme fait unne c&acirc;saque pour l'hiv&eacute; et un colyi d'rouoge padou, et i' n'avait s&eacute;lement qu'&agrave; to&ucirc;ssicot&eacute; ou &ecirc;t&egrave;rnu&eacute; unne fe&icirc;s ou dae&ucirc;x, vite, i' fallait l'engardjichonn&eacute; et l&icirc; bailli d'la craimme de soufre.<br/>
<br/>
Ah, le baloque de cat! i' m'a fait av&eacute; bein des morniflles et bein des p&icirc;nchae&ucirc;ses!<br/>
<br/>
Ch'tait un jour tchi y-en eut du s&icirc;mbr&eacute;e! Et tout par l'amour du pendar' de cat. Ous z-all&egrave;z ou&iuml;. I' s'adonnit justement opr&egrave;s d&icirc;nn&eacute; - la tablle n'avait pon occouo t&egrave; erpaz&egrave;e - que j'&eacute;tion, le cat et m&eacute;, tous seur', dans la tchu&icirc;sinne. I' y-avait un biao&ucirc; gobin d'lar' tchuit s&ucirc;s la tablle. Dans un cllin-d'yi, moussieu l'cat gr&icirc;mpait s&ucirc;s la tablle et avait l'morc&eacute; d'lar' &agrave; la goule; mais, dia! j'fu aussi scouotre comme li : i' n'avait pon occouo ieu l'temps d'en sav&eacute; l'go&ucirc;t, que j'l&icirc; t'nais la coue &agrave; dae&ucirc;x mains et halais d's&ucirc;s &agrave; raidde-brache, pour le faize l&acirc;tchi. Le baloque! i' t'nait bon et m&eacute; ettou. Mais &agrave; la fin, ch'fut m&eacute; tch'eu l'au-d's&ucirc;s et i' fut oblligi d'la&icirc;ssi cou&ocirc;rre.<br/>
<br/>
&#8220;Oh! oh!&#8221; j'l&icirc; d&icirc;s, &quot;volae&ucirc;x, pendar', frippon; ch'est d'ma&icirc;mme qu'ou' z-all&egrave;z &#8230;!&#8221; J'n'eu pas l'temps d'en dize d'ao&ucirc;tre; car un instant opr&egrave;s i' m'tchiyait unne t&egrave;lle patao&ucirc;are le traver' du m&ucirc;z&eacute; que j'n'en vi qu'feu et j'm'&ecirc;travelais tout m&acirc;n long dans la c&ocirc;ni&eacute;ze!<br/>
<br/>
Ou' criy&icirc;z p't-&ecirc;tre que j'l&acirc;tchi la coue du cat. Pas si vos plla&icirc;t - le cat v&icirc;nt ov' m&eacute; dans la c&ocirc;ni&eacute;ze!<br/>
<br/>
Ch'tait la Bridjitte; chu coup-l&agrave;, ou' m'avait happ&egrave; sus l'fait. Comme unne fuzie, ou' s'en v&icirc;nt battre s&ucirc;s m&eacute; comme s&ucirc;s pa&icirc;lle pour me faize l&acirc;tchi. J'y fu oblligi &agrave; la fin; mais j'vos l'affi&egrave;rme, i' m'resti unne belle pouognie d'gris p&eacute; &agrave; la main.<br/>
<br/>
Quand la Bridjitte vit qu's&acirc;n cat avait qu&acirc;ziment toute la sa&icirc;e d'la coue horte, ou' r'k&eacute;menchit &agrave; m'en b&acirc;illi en as-tu en veur-tu. J'cr&eacute; qu'ou' m'aiz&eacute; tu&egrave;, sinon qu'ou' s'ap&egrave;rchut que l'sang m'd&ecirc;gorrait par l'n&egrave;z. Quand j'vi m&acirc;n sang - jusque-l&agrave; j'n'avais occouo dit moi - je m'm&icirc;ns &agrave; braize comme un &acirc;ne et &agrave; coup-d'p&icirc;z&eacute; la Bridjitte. Oul'eut pae&ucirc;x et ou' m'la&icirc;ssi.<br/>
<br/>
Et p&icirc;s unne voua&icirc;e criyit de d'dans l'ao&ucirc;tre a&icirc;tre : &#8220;Tch'est qui y-a, p'tit av&eacute;? &ecirc;t-ous mort? v'n&egrave;z vite ichin. Tch'est qui vos dominne, don? Y-a-ti tchiqu'un &agrave; vos tu&eacute;? Mais v'n&egrave;z don!<br/>
<br/>
Ch'tait grand-p&eacute;ze tch'avait ou&iuml;!<br/>
<br/>
Pour m'aguev&eacute;, le pendar' de cat, d'vant s'sao&ucirc;v&eacute;, s'&eacute;tait r'd&ecirc;tou&acirc;nn&egrave; et m'avait grim&egrave; l'n&egrave;z tout du long, d'p&icirc;s entre les dae&ucirc;x z-i&egrave;r' jusqu'au but. Comme ou' pouv&egrave;z bein vos l'&icirc;magin&eacute;, le n&egrave;z m'pitchait t&egrave;rribllement et &agrave; chaque minute j'me l'frottais et m'barbouoillais la fache de sang.<br/>
<br/>
Ch'est en tchi ou' pou&egrave;z d'mand&egrave; si j'avais unne belle trouogne quand je m'm&ocirc;tri au bouan-homme.<br/>
<br/>
Quand i' m'vit il env int tout pale, sans pou&eacute; dize unne pazole.<br/>
<br/>
Et m&eacute;, j'miao&ucirc;nais tout le temps et m'frottais occouo p&ucirc;s raidde la fache.<br/>
<br/>
A la fin, grand-p&eacute;ze ertrouvit sa voua&icirc;s et me d'mandit tch'est qui m'avait m&icirc;ns dans un t&egrave;l &ecirc;tat.<br/>
<br/>
&#8220;Grand-p&eacute;ze j'l&icirc; dis en hiquetant, ch'est la Bridjitte tchi veint d'm'en ba&icirc;lli dans la goule et partout, et oul' a fait s&acirc;n vi&egrave;r cat m'grim&eacute;, et j'me r'm&icirc;ns &agrave; braize comme unne &acirc;ne. - &#8220;V&eacute;ze, grand-p&eacute;ze, ch'est-est-est <i>(hie)</i> la-a-a Bri-i-i-d'jitte et s&acirc;n-an-an cat <i>(hie)</i> chi m'ont-ont m&icirc;ns dans chit'&ecirc;tat-l&agrave;!&#8221;<br/>
<br/>
Appr&eacute;ch&icirc;z ichin, p'tit av&eacute;, se m'f&icirc;t le bouan-homme. Et j'm'appr&eacute;chi tout pr&egrave;s d'li.<br/>
<br/>
I' m'egzeminit la fache et l'n&egrave;z. Ch'est quand i' fut fini tchi y-en eut du tra&icirc;n. Le bouan-homme pr&icirc;ns s&acirc;n b&acirc;ton tchi gardait tr&eacute;jous opr&egrave;s d'li et p&icirc;s k'menchi &agrave; capuchi s&ucirc;s l'ch&acirc;ch&eacute;e, au g'v&ecirc;t d's&acirc;n lli&egrave;t : j'pensais tch'il l'd&ecirc;fonce&ccedil;ait; et i' criyait d'unne voua&icirc;s comme un &ocirc;rage (car il avait unne forte voua&icirc;s, grand-p&eacute;ze, quand il 'tait m&acirc;ri et ch'est tchi y-&eacute;tait m&acirc;ri, chutte fe&icirc;s-l&agrave;.) Cat'linne! Cat'linne! es-tu par ilo? - Ah! le pendar' de cat, i' mou&ocirc;rra chutte fe&icirc;s ichin! Il &eacute;za l'co teur, ou bein m&acirc;n nom n'est pas Fran&ccedil;oua&icirc;s-Jan du Valon! Et pour la Bridjitte, i' fao&ucirc;t qu'ou' sorte d'ma ma&icirc;son. - Ah! ne v'chin moman Cat'linne!<br/>
<br/>
Mais nonfait, ch'tait la Bridjitte tch'&eacute;tait &egrave;s &ecirc;coutes. Quand ou' ou&iuml; l'bouan-homme la nomm&eacute; d'un ton si m&acirc;ri ou' n'avait pas peu y t'nin p&ucirc;s longtemps et avait entr&egrave; - chein tchi m&icirc;ns l'bouan-homme occouo p&ucirc;s enrage contre lyi. I' l&icirc; m&ocirc;tri s&acirc;n b&acirc;ton et l&icirc; boul&icirc;t d'z-i&egrave;r' comme unne ourse.<br/>
<br/>
&#8220;Tch'est qu'ou v'n&egrave;z d'faize &agrave; chu p'tit av&eacute;-l&agrave;?&#8221; s'l&icirc; f&icirc;t-i'.<br/>
<br/>
- Ah s'sa, i' fao&ucirc;t que j'vos z-expllique que grand-p&eacute;ze ne avait que <i>yes</i> et <i>no</i> en anglliais, et qu'la Bridjitte ne p&acirc;lait que l'angllais quand oul 'tait m&acirc;rie. Ch'est pourtchi ou' r&ecirc;ponnit, en m'm&ocirc;trant s&acirc;n poing :<br/>
<br/>
<i>&#8220;He pulled my cat's tail; he grinned at me and I tossed his nut for him. I'll back my cat!&#8221;</i><br/>
<br/>
Ah! se m'f&icirc;t l'bouan-homme, ou' dit qu'ou' z-av&egrave;z 't&egrave; bailli du <i>grain</i> et d'la <i>mie</i> &egrave;s <i>poules</i> dans unne <i>tasse</i> et qui vos ont <i>b&eacute;tchi</i>. Est-i' vrai? J'vos l'avais d'fendu pourtant d'y-all&eacute; quand les poules 'taient &agrave; cou&eacute;.<br/>
<br/>
J'l&icirc; d&icirc;s que ch'tait pas vrai et qu'la Bridjitte &eacute;tait unne menter&ecirc;sse.<br/>
<br/>
Oul' dit, pourtant! Se m'f&icirc;t-i'.<br/>
<br/>
Et la Bridjitte disait : <i>&#8220;He pulled my cat's tail, master.&#8221;</i><br/>
<br/>
Grand-p&eacute;ze se r'm&icirc;ns &agrave; r'capuchi &agrave; tigue-de-cor contre l'ch&acirc;ch&eacute;e et &agrave; crie : <i>&#8220;Cat'linne!&#8221;</i><br/>
<br/>
Moman tchi r'venait de r'mu&eacute; les b&ecirc;tes, entrit et d'mandit tch'est qui y-avait. - Ou' criyait que s'n'homme &eacute;tait tout seu. Mais quand ou' m'vit dans un t&egrave;l &ecirc;tat, ou' tchit qu&acirc;zi en st&eacute;riques et s'en v&icirc;nt m'prendre dans ses bras et d'mandait tch'est qui m'avait maltrait&egrave; a&icirc;nchin.<br/>
<br/>
&#8220;Ch'est sa fao&ucirc;te,&#8221; se f&icirc;t grand-p&eacute;ze, il a t&egrave; ba&icirc;lli du grain et d'la mie d'pain &egrave;s poules dans unne t&acirc;sse et les cheinnes tchi sont &agrave; cou&eacute; l'ont b&eacute;tchi. Ch'est m&eacute;z&egrave;ille tchi n'li-aient cr&eacute;v&egrave; les dae&ucirc;x z'i&egrave;r' - crai-tu pon?&#8221;<br/>
<br/>
&#8220;Qu'les hommes sont b&ecirc;tes,&#8221; s'l&icirc; f&icirc;t-alle; &#8220;ch'n'a t&egrave; janmais les poules tchi li-ont m&icirc;ns la fache dans ch'&ecirc;tat-l&agrave;. Eh! il a l'n&egrave;z tout grim&egrave; et gros comme unne p&ecirc;vri&eacute;ze. I' y-a d'ao&ucirc;tres choses. &#8220;Tch'est qui y-a ieu m&acirc;n poulot, di?&#8221; Et oul' alli tout d'un coup ram&acirc;ss&eacute; de l'iao&ucirc; fraidde et un linge et m'd&ecirc;barbouoillit la fache. Quand ou' fut finie de m'lav&eacute; ou' r'd&icirc;t occouo que ch'tait janmais les poules tchi m'avaient m&icirc;ns d'ma&icirc;mme : que ch'tait des grins qu'j'avais au nez et pas des b&eacute;tchae&ucirc;ses.<br/>
<br/>
J'me r'm&icirc;ns &agrave; braize comme de p&ucirc;s belle!<br/>
<br/>
&#8220;Ch'est la Bridjitte tchi vein d'me l'dize,&#8221; se f&icirc;t grand-p&eacute;ze.<br/>
<br/>
Et m&eacute;, j'dis : &#8220;Moman, ch'est la Bridjitte tchi m'a assomm&egrave; et ch'est s&acirc;n cat tchi m'a grim&egrave;.<br/>
<br/>
&#8220;Ah! j k'menche &agrave; y comprendre tchique chose,&#8221; se fit-alle. &#8220;Mais j'allou' en sav&eacute; l'r&ecirc;fait.&#8221; <i>&#8220;Now, Bridget,&#8221;</i> se fit-alle &agrave; la domestic <i>what is it? tell me.&#8221;</i><br/>
<br/>
Et la Bridjitte l&icirc; d&icirc;t chein qu oul' avait d&ecirc;j&agrave; dit &agrave; grand-p&eacute;ze. <br/>
<br/>
<i>He pulled my cat's tail; he grinned at me and I tossed his nut for him. I'll back my cat!&#8221;</i><br/>
<br/>
&#8220;Tch'est que j'te disais, s'l&icirc; f&icirc;t le bouan-homme; &#8220;tu entends bein.&#8221;<br/>
<br/>
&#8220;Ah! m&acirc;n pou&ocirc;re Fran&ccedil;ouais-Jan, tu n'sait d&ocirc;n pas qu'ch'est d'l'anglliais qu'ou' bargoua&icirc;che et qu'tu n'en sai pas unne pazole. Ou' m'dit que l'Djannin a hall&egrave; la coue &agrave; s&acirc;n cat, et pis que l'Djannin li-a grignit au n&egrave;z et qu'ou' li-a toupin&egrave; la hu&egrave;tte. Qu'ou sou&ocirc;cheindra s&acirc;n cat.&#8221;<br/>
<br/>
&#8220;Hon, hon! ch'est d'ma&icirc;mme,&#8221; se f&icirc;t-i' - &#8220;je n'savais pas que ch'tait d'l'anglliais qu'ou' bargoua&icirc;chait. - Qu'tu-es au faite, ma Cat'linne; mais j'n'ai pas ieu autant d'&ecirc;ducation comme t&eacute;, pense-le bein. - Mais i' fao&ucirc;t <i>vouer</i> le dommage; qu'oul a&icirc;lle ram&acirc;ss&eacute; s&acirc;n cat.&#8221; - <i>&#8220;Fetch him!&#8221;</i> s'l&icirc; d&icirc;t moman.<br/>
<br/>
La Bridjitte sortit.<br/>
<br/>
Pour de m&eacute;, j'avais unne c&egrave;rtainne appr&eacute;h&ecirc;nsion - je n'savais pon vra&icirc;ment comment qy'l'affaize touonnerait, le grand-p&eacute;ze m'avait l'air h&ocirc;ribllement s&eacute;ziae&ucirc;x.<br/>
<br/>
Mais j'neu pas &agrave; attendre bein d's'instants, la Bridjitte rentrit bein vite, s&acirc;n cat dans les bras, env'lopp&egrave; dans un morc&eacute; d'rouoge fiann&egrave;t.<br/>
<br/>
<i>&#8220;Show the cat to the master; he wants to know what the damage is,&#8221;</i> s'l&icirc; d&icirc;t moman Cat'linne.<br/>
<br/>
J'pensais qu'ou' n'en finizait pon, de d's&ecirc;ncafant&eacute; la b&ecirc;te. Il est vrai ettou que l'cat n'&ecirc;copissait et n'djezottait pas mal et &ecirc;prouvait ma&icirc;mme &agrave; grim&eacute;. Ch'tait don : <i>Poor pussy, don't be afraid. I shan't hurt my little pussy!&#8221;</i><br/>
<br/>
Quand l'cat fut tout-&agrave;-fait en veue, ou l'touannit du c&ocirc;t&egrave; du lli&egrave;t : le cat n'avait p&ucirc;s d'but d'coue et tout l'restant, &agrave; p&eacute;-pr&egrave;s toute la londjeu &eacute;tait n&egrave;t comme un sou, n'ou z'&eacute;tait dit qu'oul' avait t&egrave; r&acirc;z&egrave;e; i' n'y-avait pas un p&eacute; d'rest&egrave;.<br/>
<br/>
&#8220;Eh, mon doux; tch'est chonna,&#8221; s'f&icirc;t l'bouan-homme en s'&ecirc;goufant &agrave; rize. &#8220;Janmais d'ma vie n'avais veu d'it&egrave;t. Il a t&egrave; si&egrave;z l'barbi, t&acirc;n cat, ma hardelle!&#8221; Et l'grand-p&eacute;ze en eut un' t&egrave; ji, tchi nos f&icirc;t grand pae&ucirc;x - i' rit tant que v'la tchi l&icirc; baillit unne t&egrave;lle tch&icirc;nte de toux que j'cr&ucirc;mmes moman et m&eacute;, qu'il y d'meuzezait chutte fe&icirc;s-l&agrave;. - Je cr&eacute; que s'ou' n'y-avait pas tap&egrave; raidde dans l'dos qui n'en s'sait pon ervenu.<br/>
<br/>
&#8220;Qu'oul' emporte chutte b&ecirc;te-l&agrave;. S'ou' reste pitchie-l&agrave; atou, j'en cr&eacute;vezai,&#8221; s'f&icirc;t-&icirc;', quand i' pu r'p&acirc;l&eacute; tchiques pazoles. - P'tit av&eacute;,&#8221; se m'f&icirc;t-i', all&egrave;z m'tiz&eacute; unne fe&icirc;s d'cidre - j'ai l'g&ocirc;si s&egrave;t comme du tondre.&#8221;<br/>
<br/>
Moman f&icirc;t la Bridjitte all&eacute; r'port&eacute; s&acirc;n cat, opr&egrave;s qu'ou' l'eut bein r'env'lopp&egrave; dans s&acirc;n fiann&egrave;t. Quand ou' fut rentr&egrave;e; (car oul' avait ieu l's'ordres), j'm'en alli tche&ucirc;re le cidre; pas d'vant - j'la craingnais occouo; car de s&acirc;n r'gar' ou' n'avait que d'm'aval&eacute;.<br/>
<br/>
Je r'v&icirc;ns atou la modjie d'cidre et l'bouan-homme se r'co&ucirc;fortifyit et dans dae&ucirc;x minutes il 'tait rouoge comme un co.<br/>
<br/>
Je n'sai pas tch'est qui s'p&acirc;ssait entre l'homme et la famme qu&acirc;ndi que j'fu hor'; mais la fin en fut que les dae&ucirc;x coupablles fuzent faits l&ucirc;s m&acirc;t&eacute; iun d'un bor' et l'ao&ucirc;tre de l'ao&ucirc;tre du lli&egrave;t, tout pr&egrave;s d'grand-p&eacute;ze, et ne v'chin chein qui nos d&icirc;t. A m&eacute; :<br/>
<br/>
&#8220;Ah ssa t&eacute;, p'tit av&eacute;, tu-as ieu tor' de happ&eacute; chutte b&ecirc;te-l&agrave; par la coue et d'l&icirc; m&eacute;dj&ecirc;chi d'la manni&eacute;ze. Il &eacute;za bein d'la chance si l&icirc; r'veint un seul p&eacute;; car ch'n'est pas s&eacute;lement l'p&eacute;, mais la p&eacute; qu'tu li-as enlev&egrave;. Ch'est mao&ucirc;vais, chonna, et i' fao&ucirc;t qu'tu prom&egrave;tte que tu n'en r'fezas janmais autant, ou bein &#8230;&#8230;&#8230;&#8230;&#8230;..<br/>
<br/>
Moman m'f&icirc;t un p'tit singne que j'compr&icirc;ns bein et j'prom&icirc;ns que je n'touchechais janmais au cat (et j'hali unne longue halainne par s&ucirc;s l'marchi).<br/>
<br/>
- Eh pies t&egrave; - &agrave; la Bridjitte - &#8220;s'tu-as l'malheur de r'mettre la main s&ucirc;s chu p'tit av&eacute;-l&agrave;, tn sortiz&agrave;s d'la ma&icirc;son chutte fe&icirc;s-l&agrave;; v&eacute;ze; quand i' s'sait m&icirc;nni&egrave;t.<br/>
<br/>
- T'en vas-tu prom&egrave;ttre de janmais n'l&icirc; r'touchi?&#8221;<br/>
<br/>
Moman Cat'linne translatit.<br/>
<br/>
Quand la Bridjitte eut compr&icirc;ns qu'ou' n'&eacute;zait pon &agrave; s'n'all&eacute;, ou' s'm&icirc;ns &agrave; d&acirc;ns&eacute; comme un pi&ecirc;t&eacute;, de joua&icirc;s; ou ba&icirc;si la main au bouan-homme et l&icirc; prom&icirc;ns bein vite qu'ou' n'me r'touche chait janmais unne seule petite mie.<br/>
<br/>
&#8220;Allon', v'l&agrave; tchi f'sa,&#8221; s'f&icirc;t-i', &#8220;ou pouv&egrave;z vos r'm&egrave;ttre en travas, et souogn&icirc;z bein chutte b&ecirc;te-l&agrave;, tr&eacute;jous; t&acirc;ch&icirc;z d'l&icirc; faize ervenin l'p&eacute; s&ucirc;s chutte coue-l&agrave;; car il est bein la&icirc;d.&#8221; - Et grand-p&eacute;ze se r'm&icirc;ns &agrave; rize et<br/>
<br/>
Moman ertranslatit occouo une fe&icirc;s, et la Bridjitte s'en allit toute fi&eacute;ze.<br/>
<br/>
Quand &agrave; m&eacute;, j'tais rest&egrave; &agrave; la ma&icirc;mme pi&egrave;che, le dos rond comme unne trie-d'boua&icirc;s et j'pendais l's'hue&ucirc;les comme un v&eacute;zitablle tchan; car ch'est quand l'bouan-homme de grand-p&eacute;ze 'tait m&acirc;ri, i' n'&eacute;zait pas fait bon d'bouogi sans sa p&egrave;rmission, ou bein galheur; mais &agrave; painne la Bridjitte 'tait-alle horte, tchi m'd&icirc;t : &#8220;Djannin, v'n&egrave;z m'embrachi; panf&ecirc;que qu'ou' z-&ecirc;tes, ou' y-av&egrave;z p'l&egrave; toute la coue. Pourch'est qu'ou' z-av&egrave;z hall&eacute; si du? Mais ou' t'n&egrave;z d'm&eacute; - quand ou' t'n&egrave;z ou' n'la&icirc;ss&icirc;z pas cou&ocirc;re. Et j'alli l'embrachi j&ocirc;s sus j&ocirc;s! &#8220;Allon,' allon'. n'en v'l&agrave; ass&egrave;z, quand j'l'eu qu&acirc;si &ecirc;tr&acirc;nglli; marchonds en d'ouve moman et la&icirc;ss&icirc;z-m&eacute; dormi; j'ai soummet.&#8221;<br/>
<br/>
&#8220;Vein-t-en, m&acirc;n poulot,&#8221; se m'd&icirc;t moman, et j'la&icirc;ss&icirc;mmes grand-p&eacute;ze erp&ocirc;s&eacute;.<br/>
<br/>
Quand j'fummes dans l'all&egrave;e, moman Cat'linne me d&icirc;t : &#8220;Tu-en as r&ecirc;cap&egrave; d'unne belle, m&acirc;n ch&eacute;ri; sans m&eacute; tu-&eacute;zais 't&egrave; bein puni. - Allon' fait-m&eacute; un <i>tchiss</i>, la paix est faitte.&#8221;<br/>
<br/>
Ou' n'av&egrave;z qu'&agrave; d'mand&eacute; si j'y-en ba&icirc;lli des <i>tchiss!</i><br/>
<br/>
La pou&ocirc;re moman, j'l'aimais bein!<br/>
<br/>
</div><div align="center">* * *<br/>
</div><div align="left"><br/>
Ou' voul&egrave;z, craign&ecirc;z pon, &agrave;-ch't'heu sav&eacute; tch'est que d'v&icirc;nt d'l'annima tch'avait t&egrave; la cao&ucirc;se de tant d'mins&eacute;ze. En bein, m's-&ecirc;fants, la Bridjitte l&icirc; f&icirc;t un lli&egrave;t d'lainne dans un b&ecirc;long pannyi sans cou&egrave;rclle et l'y f&icirc;t s'couochi, et p&icirc;s li-env'loppi la coue dans un morc&eacute; d'fiann&egrave;t, et l'couvrit bein cao&ucirc;d. Ou' z-en &eacute;ziez trop ri d'la ve&icirc;s entou&ocirc;re s&acirc;n cat : i' fut gard&egrave; d'ma&icirc;mme un couplle de s'mainnes, nou&ocirc;rri et souogni comme un poul&egrave;t, de bou&agrave;n lait, de p'tits morciao&ucirc;x d'lar' et d'beurr&egrave;es. Au but des tchinze jour', i' fallit examin&eacute; la b&ecirc;te, pour ve&icirc;s 'i l'p&eacute; l&icirc; r'venait.<br/>
<br/>
H&eacute;l&acirc;s! pas un brin! Il avait la coue aussi n&egrave;tte comme un manche de hou&egrave;tte!<br/>
<br/>
Tchi r'gar' qu'ou' m'ba&icirc;lli, la Bridjitte! et p&icirc;s s'engrouti &agrave; plleuz&eacute;.<br/>
<br/>
Mais ou' s'av&egrave;z bein que j'n'y pouvais rein - je n'pouvais pas faize ercra&icirc;tre chu boustre de p&eacute;, si n'voulait pon ervenin.<br/>
<br/>
</div><div align="center">* * *<br/>
</div><div align="left"><br/>
Mais le lond'main, i y'en du nouv&eacute;. De vier' onze heuzes du matin, tch'est qu'ne v'l&agrave; &agrave; la porte d'dri&eacute;ze sinon un vi&egrave;r emp&ocirc;teume tchi vendait de toutes les sortes d'onguents et d'pommades. A l'ou&iuml;, i' y-en n'avait janmais ieu d'paz&egrave;ls et je l'cr&eacute; bein.<br/>
<br/>
Ch'fut la Bridjitte tchi fut l'r&ecirc;pondre &agrave; la porte. Quand ou' vit tou&ocirc;s ch&eacute; z-onguents et ch&egrave;s pommades, unne id&egrave;e v&icirc;nt &agrave; la Bridjitte. I' s'pou&ocirc;rrait bein, dia! qu'ou' trouvezait chutte fe&icirc;s-l&agrave; chein tchi l&icirc; fallait. Ou' d'mandit au vi&egrave;r' anglliais (car ch'tait un anglliais) s'il avait d'bouan onguent pour faize ercra&icirc;tre le p&eacute; d'un cat. - <i>Oh yes!</i> s'l&icirc; f&icirc;t'i, <i>here's de best ting you can have. In tree days you'll se a vast change in your dear pussy!</i> Et i' y-en vendit unne bou&ecirc;te pour 39 sous.<br/>
<br/>
A painne le vi &eacute;tait-i' &agrave; la rue, qu'oul' tait d&ecirc;j&agrave; &agrave; m&egrave;ttre unne couoche d'onguent l&acirc; o&ugrave;-i' fallait, et continuit &agrave; y-en m&egrave;ttre unne couoche tre&icirc;s fe&icirc;s par jour.<br/>
<br/>
Au but d'tre&icirc;s jour i' y-eut en &ecirc;ffet un fairre changement - le cat tait cr&eacute;v&egrave; comme un magot dans l'fond du pannyi!<br/>
<br/>
La minz&eacute;zable b&ecirc;te avait d&ecirc;fait l'fiann&egrave;t et avait litchi la gra&icirc;sse et s'&eacute;tait empou&ecirc;sonn&egrave;! Il tait enfli&egrave; comme unne tonne.<br/>
<br/>
J'criy&icirc;mmes tous qu'la pou&ocirc;rre criatuze en'p&egrave;rdrait la ra&icirc;son. Pour unne semainne tout de long ou n'f&icirc;t que s'lament&eacute; et en resti jusque dae&ucirc;x jour' au lli&egrave;t.<br/>
<br/>
M&ocirc;n do&ucirc;x, l'aimait-alle, s&acirc;n cat! et pourtant che n'tait pas pour sa biao&ucirc;t&egrave;; car il 'tait bein laid.<br/>
<br/>
En bein! cr&eacute;ziez-t-ous bein, m's' &ecirc;fants, qu'j'en eu pityi.<br/>
<br/>
</div><div align="center">* * *<br/>
</div><div align="left"><br/>
Tchiques jour' opr&egrave;s iunne de nos va&icirc;zinnes m'en donnit un sup&egrave;rbe p'tit tch'&eacute;tait bi&acirc;n comme unne n&egrave;t; mais ch't&icirc;-l&agrave; n'avait pas unne seule mie d'coue - ma f&icirc;ngre nan dia! pas unne seule mie. Ch'tait bein tchuziae&ucirc;x. Ch'est chi sont r&acirc;res aussin, ch'n'est pas d'la race de J&eacute;rri.<br/>
<br/>
Quand j'v&icirc;ns si&egrave;z nous atou la chi&eacute;ze petite b&ecirc;te, j'm'en alli &agrave; la Bridjitte tch'&eacute;tait l&agrave; et li-offrit l'cat.<br/>
<br/>
<i>&#8220;For you!&#8221;</i> j'l&icirc; d&icirc;s.<br/>
<br/>
<i>For me.</i> s'f&icirc;t-alle, toute fi&eacute;ze, et p&icirc;s ou l'examinit.<br/>
<br/>
<i>He's got no tail.</i> se m'd&icirc;t-alle en s'&ecirc;goufant &agrave; rize, <i>&#8220;so there is none for you to pull.&#8221; Thank you, Johnnie.</i><br/>
<br/>
Ou' m'sao&ucirc;ti au co et d&eacute;p&icirc;s chu jour l&agrave; j'f&ucirc;mmes bou&acirc;ns anm&icirc;ns la Bridjitte et m&eacute;.<br/>
<br/>
</div><div align="center">* * *<br/>
</div><div align="left"><br/>
</div><div align="center">UN AVIS. M'S'&Ecirc;FANTS.<br/>
<br/>
</div><div align="left">Ne m'&ecirc;mitez pon dans l'ma que j'ai fait; mais &ecirc;mitez-m&eacute; dans l'bein. Et quand ou' voudr&egrave;z attrap&eacute; un cat ne l'happ&egrave;z janmais par la coue; car i' pou&ocirc;rrait se r'b&icirc;nfr&eacute; et vos m&egrave;ttre la fache en chich&egrave;ttes. Happ&egrave;z-le douochement par la p&eacute; du co, m's'&ecirc;fants, et p&icirc;s i' n'pou&ocirc;rra pon vos faize de ma : i' n'vos m&eacute;dj&ecirc;checha pon atou ses gr&icirc;ns et ou' n'li-&ecirc;rachech&egrave;z pon l'p&eacute;, comme je f&icirc;s au sieu d'la Bridjitte; mais<br/>
<br/>
</div><div align="center">* * *<br/>
</div><div align="left"><br/>
</div><div align="center">OCCOUO UNNE PAZOLE.<br/>
<br/>
</div><div align="left">Si les pou&ocirc;rres hardelles ne ligoua&icirc;zaient pas tant ch&egrave;s baloques de cats. i' n'en s'saient que d'm&ucirc;s, l&eacute;-z-uns et l's'ao&ucirc;tres. Les cats sont faits pour happ&eacute; la v&egrave;rminne et les hard&egrave;les - pour happ&eacute; tchi? Eh! ch&acirc;tchunne l&ucirc;s biao&ucirc; gar&ccedil;on! - Mais ou' m'dizez tchi y-en n'a pon ass&egrave;z pour tch'il n'aient chatchun' l'leu. Ch'est vrai, i' paza&icirc;t. I' s'sait d&ocirc;n grand temps d'y r'mi&egrave;dji et d'faize tchique ch&ocirc;se. - Tchi k'menchechait par tax&eacute; les vier' gar&ccedil;ons? Tch'est qu'tu en di' m&acirc;n Flip? Pense-z-y, t&eacute; l'prumi.<br/>
<br/>
<br/>
<i>JAN DU VALON &#8230;</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="vievalon.html">Un ao&ucirc;tre fieillet d'la vie d'Jan du Valon</a><p>
<li><a href="terreneuve_valon.html">En r'v&eacute;nant d'T&egrave;rreneuve</a><p>
<li><a href="sgonde.html">Ma S'gonde</a><p>
<li><a href="bouoley.html">Le Tchan du Bou&ocirc;ley</a><p>
<li><a href="cordiale.html">La Tante Cordiale</a><p>
<li><a href="sounaeux.html">Au Sounae&ucirc;x</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

