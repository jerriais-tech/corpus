<HTML>
<HEAD>
<TITLE>Actes des Ap&ocirc;tres</TITLE>
<META  name="keywords" content="Jerriais, jersiais, language, langue, Bible, religion">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Actes des Ap&ocirc;tres</h2></font></center>




<center><font color="#215e21"><h3>Chapitre 12, v&egrave;rsets 7-16</h3></font></center>

Et y'eut eune lueu &ecirc;galuante dans l'a&icirc;tre et un m'sagi du Seigneu g&eacute;thit et r&ecirc;vilyit Pi&egrave;rre en l'&ecirc;louochant. I' l&icirc; dit, &quot;L&egrave;ve-t&eacute; d&ecirc;li&ecirc;ment!&quot;, et d'un co i' fut d'senhala&ucirc;d&eacute;. &Eacute;pis l&eacute; m'sagi dit, &quot;Gr&eacute;e-t&eacute; et ca&ucirc;che-t&eacute;!&quot; Et v'l&agrave; tch'i' fit. Et i' l&icirc; dit, &quot;Enfliube-t&eacute; dans ta clioque et v&eacute;-t-en acant&eacute; m&eacute;!&quot; Et i' sortit souotre li, sans saver si chein qu'l&eacute; m'sagi fit 'tait la v&eacute;thit&eacute;, mais criyant pus &agrave; co qu'i' r&ecirc;vait. Aupr&egrave;s aver p&acirc;ss&eacute; l'preunmi&eacute; gardgien &eacute;pis l'deuxi&egrave;me, il' av&icirc;ndrent &agrave; l'us d'f&eacute; tchi s'adonnait &agrave; la ville. L'us s'ouvrit d'san gr&eacute; et i' lus d&ecirc;hal&icirc;drent et lus arrout&icirc;drent ava&ucirc; eune rue, et l&agrave;-d'ssus l&eacute; m'sagi l'la&icirc;ssit. Pi&egrave;rre &egrave;rv&icirc;nt &agrave; s&eacute; et dit, &quot;V&eacute;the, j'sis seux achteu qu'l&eacute; Seigneu m'avait env'y&eacute; chu m'sagi &agrave; seule f&icirc;n d&eacute; m's'couothi du pouv&eacute; d'H&eacute;rode et d'tout chein qu'les Juis sont &agrave; esp&eacute;ther.&quot; Coumme i' r&ecirc;al&icirc;sist tout chennech&icirc;n, i' s'n allait siez Mathie, la m&eacute;the &agrave; Jean m&ecirc;nomm&eacute; Mar, o&ugrave;'est'qu'un fliotchet dg'ieux lus 'taient assembli&eacute;s pouor prier. I' tapit &agrave; l'us et eune hardelle tch'avait nom Rhode v&icirc;nt ouvri. Ou r'connut la vouaix &agrave; Pi&egrave;rre, et fut si r&ecirc;jouie qu'au run d'li'ouvri l'us ou r'couothit par d&eacute;dans pouor dithe qu&eacute; Pi&egrave;rre 'tait &agrave; l'us. I' lus d&icirc;drent, &quot;Tu niolinne!&quot; Mais oulle &icirc;nsistit qu&eacute; ch'tait vrai. I' lus d&icirc;drent, &quot;Ch'est san m'sagi!&quot; <p>

Pi&egrave;rre &egrave;rtapit &agrave; l'us, et quand nou l'&icirc; ouvrit, nou l'vit et nou fut &ecirc;b&eacute;zoui.<p>
&nbsp;<p>
&nbsp;<p>

<center><font color="#215e21"><h3>Chapitre 17, v&egrave;rsets 16-31</h3></font></center>
<a href="verrinneshathenes.jpg"><img src="verrinneshathenes.jpg" width="174" height="600" alt="Paul s&eacute; d'butit sus l'Mont &agrave; Mars et dit, Hoummes d'Ath&egrave;nes!" title="" border="0" align="right" /></a>
Quandi qu'Paul 'tait &agrave; l's esp&eacute;ther &agrave; Ath&egrave;nes, i' 'tait g&ecirc;n&eacute; d'vaie tant d'&ecirc;pitafl'yes d&eacute; dgieux partoute la ville. Il ardguait don dans la s&#375;nnagogue auve les Juis et les gens d'fouai &eacute;pis ch&acirc;que jour dans l'marchi auve les cheins tchi lus adonnaient l&agrave;-bas. Y'en avait des cheins des dga&icirc;ngues des bords d's &Ecirc;pitchuth&eacute;ens et des Sto&iuml;ques auve tchi il avait du d'bat. Y'en avait tchi d&icirc;thaient, &quot;Tch'est qu'i' dit, ch't &ecirc;pinnotcheux?&quot; Et d'aut's &agrave; dithe, &quot;I' patha&icirc;t un manni&eacute;the d&eacute; pr&ecirc;cheux d&eacute; dgieux horsains.&quot; Ch'est en tchi i' pr&ecirc;chait entouor &quot;J&eacute;s&ucirc;&quot; et &quot;R&eacute;surrection&quot;. Nou l'am'nit don au Mont &agrave; Mars et lus dit, &quot;Explique-nous bein cliaithement, s'i' t'plia&icirc;t, chu nouvel enseignement qu'tu'es &agrave; pr&ecirc;chi. Ch't' alib&ecirc;le nos sembl'ye mal gabouoth&eacute;e, mais j'voudr&ecirc;mes bein en comprendre les d&ecirc;finniss&acirc;les.&quot; Assa, l's hoummes d'Ath&egrave;nes et hors pays tch'y d'meuthaient p&acirc;ssaient un tas d'lus temps &agrave; distchuter ou &ecirc;couter les dreines.<br/>
<br/>
Paul s&eacute; d'butit sus l'Mont &agrave; Mars et dit, &quot;Hoummes d'Ath&egrave;nes! Ous &ecirc;tes, m'est avis, div&egrave;rs&eacute;ment haitchis des dgieux. J&eacute; m'sis tra&ucirc;l&eacute; par 'ch&icirc;n et j'ai r'gard&eacute; chein qu'ou louangiz et j'vis un aut&eacute; sus tchi y'avait ch't' &icirc;nscription: Au dgieu qu'nou n'conna&icirc;t pon. Chein qu'ou louangiz sans l'conna&icirc;tre, ch'est chein qu'j'sis &agrave; vos pr&ecirc;chi. L&eacute; Dgieu tchi griyit la t&egrave;rre et tout chein tch'est l&agrave;-d'dans, l&eacute; chein tch'est l'Seigneu des cieux et d'la t&egrave;rre, n&eacute; d'meuthe pon dans des templ'yes b&acirc;tis par les mains d's hoummes. I' n'a pon &agrave; &ecirc;t' s&egrave;rvi par les mains d's hoummes; i' n'en a pon d'b&eacute;souain, viyant qu'ch'est li tchi b&acirc;le &agrave; tous la vie, l'so&ucirc;ffl'ye et toutes choses. D'un sang il a gr&eacute;e toutes les n&acirc;tions tchi d'meuthent partout l'monde, lus &agrave; t&egrave;rm&eacute; lus sa&icirc;sons, et lus &agrave; born&eacute; lus t&egrave;rres, &agrave; seule f&icirc;n qu'i' ch&egrave;rchent l&eacute; Bou&ocirc;n Dgieu, foucenotent pouor li et l'trouvent, ouaithe qu'i' sait d'amain pouor touos nous. Ch'est en tchi 'en li j'avons la vie et j'bouogeons et j'soummes', coumme tchiqu's'uns d'vos r&icirc;nmeurs ont dit: 'j'soummes d&eacute; ses &ecirc;fants'. Si j'soummes don l's &ecirc;fants du Bou&ocirc;n Dgieu, j&eacute; n'd&eacute;vth&ecirc;mes pon craithe qu&eacute; Dgieu est coumme l'or, ou l'argent, ou la pi&egrave;rre, tchi peut &ecirc;t' stchulpt&eacute; s'lon l'm&ecirc;tchi d'un houmme. Quandi qu'les gens n&eacute; l'conna&icirc;ssaient pon acouo, l'Bou&ocirc;n Dgieu n'en t'nait pon compte; mais achteu i' c'mande &agrave; tous &agrave; touos les bords d'changi d'avis, par cause qu'il a t&egrave;rm&eacute; un jour quand tout l'monde s'sa jugi par un houmme tch'a 't&eacute; appouaint&eacute; par li pouor ch't' affaithe, et pouor en bailli l'asse&ucirc;thance, i' l'a sou&ocirc;l'v&eacute; des morts.&quot;<br/>
<br/>

&nbsp;<p>
&nbsp;<p>

<center><font color="#215e21"><h3>Chapitre 26, v&egrave;rset 13 </h3></font></center><p>
Ch'tait d'vi&egrave;rs m&eacute;jeu, vot' Majest&eacute;, sus l&eacute; c'm&icirc;n qu&eacute; j'vis eune leunmi&eacute;the du ciel, pus cliaithe qu&eacute; l'sol&eacute;, tchi lithait tout l'tou d'm&eacute; et des cheins tchi viageaient acant&eacute; m&eacute;.<br/>



<P>&nbsp;</P>
<FONT SIZE=2>
<i>Viyiz &eacute;tout:</i><p>
<ul>
<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>

<li><a href="actesi.html">L's Actes: chapitre 1</a><p>
<li><a href="actes2_biblye.html">L's Actes des Ap&ocirc;tres: 2</a><p>
<ul>
<li><a href="actes2b.html">Actes, Chapitre 2, v&egrave;rsets 1-14</a><p>
<li><a href="actes2a.html">Actes, Chapitre 2, v&egrave;rsets 36-42</a><p>
</ul>
<li><a href="actesiii.html">Actes 3</a><p>
<li><a href="actesiv.html">L's Actes des Ap&ocirc;tres, Chap&icirc;tre 4</a><p>
<li><a href="actes5_biblye.html">L's Actes des Ap&ocirc;tres: 5</a><p>
<li><a href="actes7_biblye.html">L's Actes des Ap&ocirc;tres: 7</a><p>
<li><a href="actes8_biblye.html">L's Actes des Ap&ocirc;tres: 8</a><p>
<li><a href="actes9.html">L's Actes des Ap&ocirc;tres: 9</a><p>
<ul>
<li><a href="actesix.html">L's Actes des Ap&ocirc;tres, chapitre neuf, v&egrave;rsets v&icirc;ngt-six &agrave; trente</a><p>
<li><a href="actesixa.html">L's Actes des Ap&ocirc;tres, Chapitre neuf, v&egrave;rsets v&icirc;ngt-six &agrave; trente'tch'ieune</a><p>
<li><a href="actesixb.html">L's Actes des Ap&ocirc;t's, Chapitre 9, v&egrave;rsets 36 &agrave; 43</a><p>
</ul>
<li><a href="actes10_biblye.html">L's Actes des Ap&ocirc;tres: 10</a><p>
<li><a href="actes15_biblye.html">L's Actes des Ap&ocirc;tres: 15</a><p>
<li><a href="actes16_biblye.html">L's Actes des Ap&ocirc;tres: 16</a><p>
<li><a href="actes20_biblye.html">L's Actes des Ap&ocirc;tres: 20</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
