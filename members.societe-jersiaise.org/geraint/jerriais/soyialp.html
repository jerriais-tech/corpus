<HTML>
<HEAD>
<TITLE>Du Soyi Dans L'aithe</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Du Soyi Dans L'aithe</h2></font></center><p>


<i>Par <a href="perchard.html">A.L.P</a>.</i><br/>
<br/>
<b>Charact&eacute;thes.</b><br/>
<br/>
<br/>
</div><div align="left"><b>Elie Varin &#8230;. qui vit de sa r'venu</b><br/>
<b>Louisa Varin &#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&#8230;&nbsp;&nbsp;&nbsp;&nbsp;&nbsp;&nbsp;&nbsp;&nbsp;sa femme</b><br/>
<b>Estelle Janvrin &#8230;&#8230;&#8230;&#8230;&#8230;&#8230;&#8230;&#8230;&#8230;&#8230;.&nbsp;&nbsp;&nbsp;&nbsp;&nbsp;&nbsp;&nbsp;&nbsp;lus fille &#8230; veuve de Fran&ccedil;ois Janvrin</b><br/>
<b>Susanne Guille &#8230;&#8230;&#8230;&#8230;&#8230;&#8230;&#8230;&#8230;&#8230; la m&eacute;the &agrave; Louisa</b><br/>
<br/>
<b>Moise Gavet &#8230;&#8230;&#8230;&#8230;</b><br/>
<b>Richard Herault &#8230;&#8230;&#8230;&#8230;&#8230;&#8230;.  deux hoummes en cherche d'eune femme.</b><br/>
<br/>
</div><div align="center"><br/>
<b>Sc&egrave;ne </b><br/>
<br/>
</div><div align="left">Le parleux siez les Varins dans les 7 heuthes du s&eacute; en plien &egrave;t&eacute; y'a bein chent ans.<br/>
<br/>
Quand les ridgeaux ouvrent Susanne Guille est assise dans eune grand' tchaise et pathais dormi. Elie entre. I' va &ecirc;pier Susanne et vait qu'ou dort.<br/>
<br/>
</font></font></font><table><tr><td>&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;La r'v&eacute;la qui dort acouo, i' n'y a pas &agrave; s'ravi qu'ou s'peut pas darmi de niet<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Susanne ronflye eune fais au deux. Elie s'en va &agrave; travers l'apartement et recontre Louisa qu'entre)</i>.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Te v'la d&ecirc;j&agrave; ervenu?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, i' fait bein trop caud pour marchi ?  J'ai rencontr&eacute; Moise Gavet, i' s'en veint jusqu'ich&icirc;n.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour vaie Estelle?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'crai qu'v&eacute;the, il avait id&eacute;e d'aller siez sa soeur, mais aussit&ocirc;t que j'ai dit qu'Estelle &#8211;<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(mettant san d&eacute; &agrave; ses l&egrave;vr&egrave;s).</i> Ssh ssh. <i>(Ou pointe &agrave; Susanne).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein man doue, oulle 'tait &agrave; ronflyer coumme eune perdue y'a deux minutes.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'veur pas qu'ou sache tch'est que j'soummes &agrave; faithe. Dis-me entouorre Moise.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quand j'l'y ai dit qu'Estelle s'en allait &ecirc;tre &agrave; la maison il a tout suite dit qu'i' veindrait.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'a p't&ecirc;tre eune chance qu'i' l&icirc; d'mande, don!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'l'&egrave;sp&eacute;the bein, mais v'la qui n'a pas pus d'boutte d&ecirc;hors qu'un colimachon.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est vrai qu'i' n'a pas grand vie dans l'corps.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il a assez d'vie, ch'est pust&ocirc;t l'cou&ocirc;thage qui l&icirc; manqu'tha.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut faithe de sorte qu'i' s'saient echin d'dans a lus conte.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu f'thas mus d'enm'ner ta m&eacute;the aillieurs don, car ch'n'rai assez pour l'&ecirc;nerver s'oulle est la &agrave; ronflier coumme d'amors.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'en sou&ocirc;gn'rai, n'te g&ecirc;ne pas.<br/>
</div><div align="center"><br/>
</div><div align="left">ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'f'thais mus d'aver deux mots auvec Moise quand i' s'en va arriver, pour t&acirc;chi d'l&icirc; faithe &agrave; comprendre de n'se landotter pas trop.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Estelle ne l'acceptetha p't&ecirc;tre pas, il est bein evident qu'ou n'est pon &ecirc;prinse de li.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bah! Il est grand temps qu'ou trouve un autre houmme, et d'pis qu'ou n's'en d'mente pas, j'm'en vais m'en tou&ocirc;llyi, me! Ou'est qu'oulle est?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle est horte siez la f&eacute;th'raisse pour tes dj&ecirc;nes, et pis ramasser sa robe siez la cou&ocirc;tuthi&eacute;the.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas eune autre neuve robe, absolument?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait. Mais acouo aupr&egrave;s tout ch'est san seule plia&icirc;si, et p'tit d'consolation, aupr&egrave;s se trouver rest&eacute;e veuve au but de trais mais mathi&eacute;e.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;A tchi la faute! Oulle &eacute;thait peut &ecirc;tre mathi&eacute;e &agrave; Francois Janvrin &agrave; vingt ans; mais nennin, 'ou t&ecirc;tou&ocirc;gnisi si bein qu'oulle avait trente-deux ans devant s'atchaisi. Douze ans de sa vie de perdues, pense, douze ans!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je l'sais bein.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si chu manni&eacute;the de p&ecirc;ule-la, Richard Herault n'y avait pas tou&ocirc;n&eacute; la t&ecirc;te les affaithes &egrave;s'saient bein diff&eacute;thentes aniet.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Enfin, chein qu'est pass&eacute; est pass&eacute;.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peut &ecirc;tre, mais j'n'ai janmais peut comprendre coumment qu'ou n'avais pas p&ucirc;s d'id&eacute;e que d'vouler mathier un &ocirc;ti d'm&ecirc;me qui 'tait pauvre coumme un rat d'&eacute;glise; et pis &agrave;-ch't-heu &agrave; trente-chinque ans, ou' n'a ni houmme, ni &ecirc;fants; tchi belle happe ---<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie &agrave; c'menchi &agrave; crier haut).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ssh, ssh, tu t'en vas r&ecirc;villyi m'm&eacute;e!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Huh! J'ai tr&egrave;jous ieu l'id&eacute;e qu'ou souost'nait Estelle contre nous, sans faithe la minne de rein.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie, tout m&acirc;rri se tou&ocirc;ne sus san talon et s'en va).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'n' allant).</i> Sou&ocirc;gne de n'dithe pas &agrave; Estelle que Moise Gavet s'en veint, ou bein ou' s'ra capablye de r'trouver acouo tchique extchuse pour n'&ecirc;tre pas ich&icirc;n &agrave;-ces's&eacute;!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(coumme il ouvre la porte Estelle entre).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Te r'v&eacute;l&agrave;.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, ah mais, fait t'i' caud.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie ne repond pas et s'en va).</i><br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tch'est qu'p'p&eacute;e a, i' n'a pas l'air de bouanne humeur?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est tout abattu par la caleu. Esche la ta neuve robe?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<i> (ou' d&ecirc;paque sa robe)</i>. L'aime tu bein?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oulle est diversement belle, mais crai-tu qu'tu d&eacute;v'thais en aver ieune de couleur, si vite aupr&egrave;s la mort &agrave; t'n houmme?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si vite! I' s'en va y'aver trais ans que Fran&ccedil;ois est mort.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tan p&eacute;the s'en va trouver &agrave; r'dithe pour le pr&eacute;unmi.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'm'en vais pas m'habillyi coumme un corbin pour le restant d'mes jours pour pi&eacute;the &agrave; personne.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas coumme si tu 'tais en veue de te r'mathier &#8211; ni rein.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nos y r'v&eacute;chin! Tch'est qu'tu veurs dithe exactement &#8211; d'&ecirc;tre en veue de me r'mathier &#8211; ni rein?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Estelle! Tu sais parfaitement bein tch'est que j'veurs dithe! Si tu 'tais a garder compagnie &#8211;<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein j'n'y sis pas, j'sis veuve, et pas en veue d'aver d'&ecirc;fants pour &eacute;thiter votre bein aupr&egrave;s me. Faudrai que j'en &eacute;thais, pour vos faithe pliaisi; es-che ravissant que je m'sis d'mand&eacute;e s'ous avaites d&ecirc;c'ouert tchique autre moyen ---<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mais, absolument! Tu-es d&ecirc;gou&ocirc;tante! Que je n'te rent&ecirc;nge pas dithe d'it&eacute;!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sis enny'aie de oui tr&egrave;jous la m&ecirc;me chanson.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'est pas finie pourtant!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein n'allez pas vos &ecirc;manciper que j'm'en vais mathier Moise Gavet, pour vos pliaithe; j'mathyi Fran&ccedil;ois pour paix aver, et quand nous &agrave; 't&eacute; happ&eacute;s eune fais, nou n'se laisse pas happer eune deuxi&egrave;me. Je n'le f'thai pas!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(s'n allant &agrave; la porte).</i> J'v&eacute;rrons don!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the dgia, j'v&eacute;rrons!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Louisa s'en va).</i><br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(tout trantchillement).</i> M&ecirc;me vielle chanson, ma pouorre fille; la dg&ecirc;rre est d&ecirc;cliath&eacute;e eune deuxi&egrave;me fais, don.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'pensais qu'tu dormais!<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est bein facile de freunmer ses yi&egrave;rs et pas ses ouothelles.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais tu ronfliais pourtant.<br/>
<br/>
SUSANNE &nbsp;&nbsp;&nbsp;&nbsp;&nbsp;&nbsp;&nbsp;&nbsp;Bein seux, quand j'ronflye tes gens craient que j'dors, de m&ecirc;me j'ronflye quand il est n&eacute;c&eacute;ssaithe.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;De m&ecirc;me tu sais bein tch'est qu'i' veulent que j'faiche.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue v&eacute;the, mais n'te g&ecirc;ne pas, chutte fais ich&icirc;n j'en r&ecirc;mportethons quand l'jour veindra!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Combein qui s'en va faller en &ecirc;couter! Fallait t'i' que j'f&ucirc;sse b&ecirc;te de m'en r'v&eacute;nin d'meuther ich&icirc;n quand Fran&ccedil;ois fut mort!<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'n'&eacute;thait pas 'tait siestablye pour te d'aver rest&eacute; toute seule dans chutte grand' barraque-la, et pis i' t'&eacute;thait enny'ai.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peut &ecirc;tre bein a c'menchi, mais au mains j'&eacute;thais 't&eacute; ma&icirc;tresse de me m&ecirc;me.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sus tchi sens qu'tu veurs dithe?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu sais bein qui y'a tr&egrave;jous fallu donner des raisons pour tout cha qu'j'ai fait, m'atchaisi &agrave; touos lus plians; aussi liain coumme de mathier l'houmme de lus chouaix, pas l'siem que j'voulais, me. Je n'sis pas eune mousse d'autre pour &ecirc;tre c'mand&eacute;e d'la sorte; ch'n'est pas natural &agrave; m'n &acirc;ge!<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nous &agrave; tous san fard&eacute; porter dans chutte vie.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais es-che trop d'mander de vivre ma vie coumme j'la veurs, et pas d'aver mes pathens tr&egrave;jous &agrave; man coute.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, mais tu n'est pas finie de tes mins&eacute;thes, si tu t'en vas erc'manchi &agrave; les contrarier. M&ecirc;me tu n'f'thais pas mal d'affiler tes grins toute suite, car tan p&eacute;the &agrave; d'mand&eacute; &agrave; Moise Gavet de v'nin jusqu'ich&icirc;n.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;A-ces's&eacute;?<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(riant en haut).</i> Ah bein, i' s'en va y'en aver du ron-ton-ton! <i>(riant acouo).</i> J'ai des nouvelles &eacute;tout, m&eacute;! Que p'p&eacute;e et m'm&eacute;e font cha qu'i' veulent, j'm'en fiche! Jamais tu ne d'vin'as tch'est en Jerri ---<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(la porte ouvre, et Elie entre suivi par Louisa).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Estelle!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ta m&eacute;the m'a dit cha qui s'est pass&eacute; entre vous!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Estelle ne r&ecirc;pond pas et Elie continue).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein tchi?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-che que tu n'as pas d'honte! Tu-as 't&eacute; insolente &agrave; ta m&eacute;the.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;H&eacute;las, all'ous ercemenchi!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi n't r'garde pas!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, chein qu'j' ai a dithe n'est pas s&eacute;gret; tu ne s'sas pas chocthie te tr&egrave;jous, tu n'est pas bigotte coumme p'p&eacute;e et m'm&eacute;e.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Erpriminde-la don, Elie! Tu vai bein, ou s'en va ercemenchi, je n'm'en vais pas &ecirc;couter d'it&eacute; d'autre!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'veurs pas oui la v&eacute;thit&eacute;, tu veurs dithe.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu t'en vas apoligi &agrave; ta m&eacute;the, &agrave; l'instant!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi, pour y'aver dis mes pens&eacute;es!<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas tch'est qu'a 't&eacute; la cause de ch't ardgument ich&icirc;n, mais la v&eacute;thit&eacute;, n'a janmais fait d'ma &agrave; personne.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;La v&eacute;thit&eacute; n'a rein a y faithe.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait. Je n'm'en vais pas r&eacute;peter cha qu'j'ai dis d'vant, mais ch'est vrai. Ou n'avez janmais ieu d'&ecirc;gard pour me!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avons tr&eacute;jous fait d'not mus pour te.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;A votre id&eacute;e, mais pus &agrave; la meinne! Vos sou ont tr&egrave;jous 'te votre preunmi&eacute; int&eacute;thet!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais-te!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ne prennant pas d'avis).</i> Et acouo auvec tout chein qu'ous avez, ou n'taites pas satisfaits; falli m'ruiner ma vie par me forchi &agrave; mathier Fran&ccedil;ois Janvrin, car il 'tait pou&ocirc;rri d'sou.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est mort, laissie-le en r'pos.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, et j'n'ai pas d'&ecirc;fants pour &eacute;thiter touos ches sou la &agrave; ma mort. Ch'est la l'noeud!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein ou n'avez qu'vous m&ecirc;me &agrave; bliaumer si j'n'en ai pas; et j'm'en vais vos dithe pourtchi!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'veurs pas oui d'it&eacute;, Elie ne reste pas la &agrave; l'encouothagi!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;N't'en va pas m'm&eacute;e, il est grand temps qu'tu sache tch'est qui fut d'travers dans man mathiage.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne p&acirc;le pas si grossi&eacute;thement!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas m'intention d'&ecirc;tre grossi&eacute;the.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtant, je rouogis d'honte quand j'pense &egrave;s choses que tu m'as dit d'vant.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J't'en prie en gr&acirc;ce Louisa, ne pr&eacute;ntend pas d'&ecirc;tre si sainte!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'ai janmais fait un d'gout bouan sens d&egrave;pis le jour que' Estelle ---<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fut grande assez pour saver tch'est qu'ou voulait. Malheutheusement oulle avait eune t&ecirc;te &agrave; lyi m&ecirc;me.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as raison la, eune vraie t&ecirc;te duthe.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie!<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Absolument Louisa, es-che que tu n'as pas d'natur&eacute;! Si Estelle a tchiquechose sus l'id&eacute;e, ou s'oulle a besoin d'aide, &agrave; tchi qu'ou peut tou&ocirc;ner sinon qu'a ses pathents; et tu r'fuse de l'&ecirc;couter.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'veurs pas oui ses salles discours.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'tu-as si peux de oui chein qu'j'ai a vos dithe? Ou m'forch&icirc;tes &agrave; mathier Fran&ccedil;ois, et ous &ecirc;tes tr&egrave;jous a m'erprochi que j'n'ai pas d'&ecirc;fants; il est bein au m&ecirc;me que j'me d'fende!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu 'tais mathi&eacute;e, tu n'as autchune extchuse ---<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai toutes les extchuse au monde, auvec la sorte d'houmme que j'avais! Tchi sorte d'vie qu'ou pensez que j'eut auvec Fran&ccedil;ois? --- La pr&eacute;unmi&eacute;the niet quand j'amonti pour me couochi j'trouvi eune note &ecirc;pil&eacute;e sus m'n ouothillyi; pas coumme ou pensta&icirc;tes p't&ecirc;tre un billet doux de m'n houmme, mais eune liste de sa m&eacute;the de toute les choses qui fallait faithe pour li d&eacute;vant m'couochi, pour le garder en sant&eacute;!<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'est pas possiblye?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue si! Pr&eacute;unmi&eacute;thement, i' fallait sou&ocirc;gnyi qu'il eusse eune boll&eacute;e d'lait caud.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Fut tu obli&ecirc;gie d'erdevaller a nas pour en cauffer?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, i' m'avait d&ecirc;j&agrave; d'mend&eacute; pour, mais falli cauffer d'ieaux pour remplyi trais boutelles pour mettre dans l'liet.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ou vos mathies en plien &ecirc;t&eacute;!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait rein chounna! Quand le liet fut bein caud, et qu'i' vint s'couochi, fallit l&icirc; frotter dos et estomac auvec de l'huile camfr&eacute;e et pis vi&egrave;r du gris fliann&eacute; l'tou d'li. L&icirc; frotter l'co et l's &ecirc;paules auvec de l'ougon pour ses rhoumatisses.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ma pouorre fille!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Man doue ch'n'est pas la tout! Par le temps qu'i fut fou&ocirc;rr&eacute; dans sa c'minsolle et san bounnet d'niet, sans p&acirc;ler d'eune pathe de grosses cauches de laine, qu'il eut hum&eacute; de tchi pour garder san nez d&ecirc;bouchi et prins du sitho pour s'n estoma et d'la m&eacute;dcine pour sa digestion, je n'taimes pas &icirc;nter&ecirc;sses ni l'un nu l'autre dans autchune chose que de nos endormi.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu l'avais mathi&eacute;, fallait bein t'attendre &agrave; l'sou&ocirc;gnyi.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait pas eune femme qui l&icirc; fallait, ch'tait eune nosse!<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment qu'janmais qu'i' vint &agrave; happer sa mort, auvec tout chu soin la?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Notre chambre sentait pi&eacute;the qu'eune boutique &agrave; apotitchi, et j'enhannais tant d'la caleu auvec toutes les couverthues qu'i' voulait sus l'liet; que j'ouvri les f'n&ecirc;tres un mio au haut.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Manni&eacute;the d'imbecile, tu savais bein qui n'y a rein d'pus traitre que l'air du matin.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment que j'tais a saver qu'un p'tit mio d'fraicheur de m&ecirc;me l&icirc; dounn'ai l'enflam&acirc;t&icirc;on de poumons!<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-tu en train de nos dithe que tu-eut tout ch't embarras la touos les si&egrave;rs?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Touos les fichus si&egrave;rs pour les trais mais que j'f&ucirc;mes mathi&eacute;es! A-ch't'heu, viy'ous bein pourtchi qu'ou n'avez pas de p'tits &ecirc;fants?<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est bein facille a comprendre.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait la l'houmme qu'ou m'forch&icirc;tes &agrave; mathier. Criy'ous franchement qu'apr&egrave;s eune exp&eacute;thience coumme chonna, que j'sis pr&ecirc;ssie d'aller m'enhermeller d'un autre!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas a dithe que v'la tchi s'arriv'thait eune deuxi&egrave;me fais.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah dame nan, je n'veurs pas un autre &ecirc;tre en p&acirc;te coumme chonna!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'doute si t'en trouv'thais un autre coumme Fran&ccedil;ois en J&egrave;rri.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et fallait que j'eusse la mal chance de l'mathier!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu peux oublier tout chonna &agrave;-ch't'heu, et penser &agrave; l'av'nin.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein la m'n intention. <i>(ou' ramasse sa robe et fait pour la porte).</i> Extchusez-me, j'veurs changi ma robe.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Estelle s'en va).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Esche la sa robe, de chutte couleur l&agrave;?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'allez pas c'menchi &agrave; r'dithe d&eacute;ssus, j'vos en prie laissis la faithe &agrave; s'n id&eacute;e pour eune fais!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Qu'ou faiche coumme ou' veurt, j'avons ieu bein assez d'train pour un jour!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou' ramasse san travas et s'assied &agrave; broder. Elie prend eune gazette et Susanne se leve et crouaise l'apartement).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'tu t'en vas m'm&eacute;e?<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Prendre l'air.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dgieu merci qu'oulle est horte, au mains j'pouvons p&acirc;ler &agrave; notre aise! &#8211; Ecoute, n't'en va pas trouver a r'dithe sus la neuve robe &agrave; Estelle.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais la couleur &#8211;<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein, mais v'la qui dounn'ra p't&ecirc;tre un mio d'cou&ocirc;thage &agrave; Moise Gavet, de la vaie dans autre chose que du ni&egrave;r.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'la s'pouorrai bein. D'pis qu'ta m'm&eacute;e est horte d&eacute;hors, t&acirc;che de la garder hors de la vaie que j'aie deux ou trais minutes auvec li quand i' s'en va arriver.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(La porte ouvre et Susanne entre suivie par Moise).</i><br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne v'chin d'la visite &#8211; entrez Mess Gavet, entrez, assiev'ous sus l'sofa ---<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein M'm&eacute;e! Bonsoeur Moise, ch'est bein pliaisant de t'aver a v'nin coumme chounchin.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the d'gia man gar&ccedil;on, tu-&egrave;s le beinv'nu ich&icirc;n dans autchun temps. Assied-t&eacute;, j'peux ti t'offri deux d'gouts de tchiquechose?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie bein des fais, justement deux p'tits d'go&ucirc;ts de litcheu; j'n'en fais pas l'habitude ou savez, ch'est pus coumme med'cine.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Qu'est en train de s'assiethe dans sa tchaise)</i>. Esche qu'ou n'&ecirc;tes pas en bouanne sant&eacute; qui vos en faut coumme med'cine?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'trouve que v'la qui m'r&ecirc;cauffe et m'fait du bein.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Un houmme de votre &acirc;ge ne d&eacute;v'thai pon aver qu'faithe d'&ecirc;tre r&ecirc;cauff&eacute; ---<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Happant Susanne par le bras)</i>. V&eacute;-t'en M'm&eacute;e, j'ai besion d'aide dans la tchuisine. Ch'est d'laissi les hoummes aver lus p'tite fais en r'pos.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou halle sus Susanne et i' s'en vont a travers l'apartement, Susanne grounnant).</i><br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pon qu'faithe de m'halbourder d'la sorte, j'sais bein quand j'sis &agrave; la vaie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' sortent et freunment la porte dri&eacute;the ieux).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Faut extchuser ma belle-m&eacute;the, ch'est l'&acirc;ge tu sais.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'comprends.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Les vielles gens ont de dr&ocirc;les d'id&eacute;es tchiquefais.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Estelle est &agrave; haut, faut t'i' l&icirc; crier?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh nennin!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ch'est pour l'amour de lyi qu'tu veins, &egrave;s-che'pon?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(mal a s'n aise).</i> V&eacute;the.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Magnifique, magnifique! J'en soummes bein aise sa m&eacute;the et me. Tchille &acirc;ge que tu-as man gar&ccedil;on?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quarante ans.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eune belle &acirc;ge pour un houmme &agrave; prendre eune femme; pas qu'faithe de perdre d'temps par &ecirc;tre trop jeune.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le criy'ous vraiment?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Certainement, vyi assez pour saver coumment la ramasser, et jeune assez pour pouver l'appr&eacute;cier.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas tant chounna qui m'otchupe. Ch'est que j'sis tout &ecirc;pithot&eacute; &agrave;-ch't'heu que M'm&eacute;e est morte.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumme de raison.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'manque ses p'tits soins 'ou viyis. Janmais je n'me grai'thais de tchique drinette, et j'ai pens&eacute; que Estelle ---<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(La porte ouvre et Estelle entre dans sa neuve robe).</i><br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bonsoeur.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'est M'm&eacute;e?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans la tchuisine, v&eacute;-t'en p&acirc;ler &agrave; Moise et j'm'en vais l&icirc; crier.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie va vite &agrave; porte, et s'en va).</i><br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai ergret d'n'&ecirc;tre pas v'nue d'vant, mais je n'savais pas qu'tu 'tais ich&icirc;n.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est bein man doue!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'tais &agrave; &ecirc;prouver ma neuve robe, l'aime tu bein.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, ch'est eune bein belle robe.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est la couleur qui m'pliait tant, ch'est un t&eacute; change, aupr&egrave;s aver mins du ni&egrave;r pour trais ans d'temps. Tu n'crai pas que ch'est mal &agrave; me, d'aver ieu eune robe de couleur si vite?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais nan, ch'n'est pas la couleur d'eune robe qui fait autchunne diff&eacute;thence &egrave;s sentiments d'eune personne.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'savais bein qu'tu comprendrais, te. Coumme P'p&eacute;e a dit, i' faut que j'pense &agrave; m'n av'nin &eacute;tout.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il a raison la.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'a qui l'g&ecirc;ne que j'me trouv'thai rest&eacute;e toute seule tchique jour.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est eune f&acirc;llyie existance pour eune personne toute seule, j'sais bein me. Y'a un t&eacute; viede siez nous d&eacute;pis qu'M'm&eacute;e mouothi, que j'ai d'la peine &agrave; l'enduther.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait &ecirc;tre bein pi&eacute;the pour un houmme qui s'trouve rest&eacute; tout seu', que pour eune femme.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est &agrave;-ch't'heu que j'r&ecirc;alise combein n&eacute;cessaithe que ch'est d'aver eune femme dans la maison.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais bein seux. I' s'en va faller qu'tu r'garde &agrave;-len'tou d'te.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est la cha qu' j'ai fait, et j'sis bein aise d'aver ch't opportunit&eacute; ich&icirc;n de t'en p&acirc;ler.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as t'n id&eacute;e sus tchiqu'uns, tu veurs dithe?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est t'i' excitant, tch'est qu'ch'est, --- nouffait, laisse me d'viner!<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ---<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sssh, &agrave;-ch't heu que j'pense --- ch'est t'i' parchance Margot, &agrave; la prechaine porte de siez te?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;S&eacute;cours de la vie nennin! Ouelle est bein trop &ecirc;chervell&eacute;e.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein y'a, Bella Gaudin, Louise, R&acirc;chel et Susanne Pirouet, Melie Picot --- s&eacute;cours, y'en &agrave; t'i' des vielles filles par les c'mins! Esche ieune de ches la?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, tu n'comprends pas ---<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, j'sis en train de d'viner! D'meuthe t'alle dans chutte p&acirc;raisse ich&icirc;n?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, si tu m'laiss'rais te dithe ---<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(La porte ouvre et Louisa et Elie entrent).</i><br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ecoutez, av'ous oui les nouvelles? Moise est a penser de s'mathier.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Moise va pour p&acirc;ler, mais Estelle l'ar&ecirc;tte).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, n'lus dit pas. J'sis en train de d'vinner tch'est qu'ch'est, j'en sis toute excit&eacute;e.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein, j'te souhaite bouanne chance, man gar&ccedil;on.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et me &eacute;tout. Estelle, j'm'en allais te d'mander si t'&icirc;thais bein nos copper eune grappe ou deux de vergus dans la serre; v'la qui nos rafr&acirc;ischi'tha d'la caleu qui fait.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, n't'en va pas acouo dit, Moise. I' faut que je d'vinne chut myst&eacute;the ich&icirc;n.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Que Moise alle auvec te copper l'vergus. Allez don, et faites eune tou&ocirc;n&eacute;e du gardin tandi qu'ous y &ecirc;tes, ch'est eune trop belle s&eacute;th&eacute;e pour &ecirc;tre rest&eacute;e par d&eacute;dans auvec les vi&egrave;rs.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;-t'en don Moise.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' s'en vont les deux, oubliant les s&eacute;cateurs qu'Estelle &agrave; p&ocirc;s&eacute; sus la t&ecirc;te du sofa).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;L'affaithe en fait, j'crai bein qu'i' s'en vont r'entrer engagies.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;N't'en fait pas trop seux. Je n'sais pas tch'est qu'est la gamme &agrave; Estelle, mais oulle est toute excit&eacute;e, justement coumme quand oulle 'tait mousse et qu'oulle avait tchique s&eacute;gret.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est t'n imagination, tu-as bein veut coumment qu'ou n'voulait pas que Moise s'en f&ucirc;sse.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtant, ou' m'a dit net et carr&eacute; qu'ou n'le mathiethai pas!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;P't&ecirc;tre qu'oulle &agrave; changi d'id&eacute;e.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Non, non, y'a tchiquechose en allant, ssh, ne v'chin M'm&eacute;e!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Susanne entre).</i><br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi caleu, je n'sais pas ravie qu'j'allons fini par aver eune &ocirc;rage.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Crai tu te, Elie?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la tchi n'me ravithai pas.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avais ouvert les r'n&ecirc;tres dans les mansardes, car i' faisait si caud la haut; j'f'thais mus d'aller les freunmer.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en vais y aller pour te.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'n allant).</i> Sont t'i' toutes ouvertes.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie freunme la porte. Susanne bein &icirc;nstal&eacute;e dans sa tchaise &agrave; d&ecirc;ja l'i&egrave;rs freunm&eacute;s).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' s'en va faithe bein trop caud pour dormi chutte niet.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Humph!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai dis, i' s'en va faithe bein trop caud pour &#8211; <i>(Susanne ronflye)</i>. La r'v&egrave;la t'i' qui dors d&ecirc;j&agrave;!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Nous entend tchiqu'uns tapper a la porte).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bon, tch'est qu'est la, je n'sais?<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Louisa s'en va r&ecirc;pondre la porte, et r'entre auvec Richard Herault).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Entrez, 'ou counaissez bein Estelle. Madame Janvrin, j'veurs dithe? Vos pliait t'i' vos assiethe.<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie. V&eacute;the, j'la counnais bein. Es-t'alle &agrave; la maison, car j'aim'thais bein la vaie si y'a moyen.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui oulle est ich&icirc;n si vos pliait m'extchuser eune minute, j'm'en vais l&icirc; dithe qu'ous &ecirc;tes ich&icirc;n.<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Es-t'alle dans l'gardin?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin, oulle est dans la serre &agrave; copper du vergus.<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(s'n allant &agrave; la f'n&ecirc;tre).</i> N'vos d&ecirc;rangez pas don, j'peux bein aller la trouver pour me m&ecirc;me. Esche acouo la m&ecirc;me serre, contre la muth&acirc;lle?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oui, coumment qu'ou pouvez saver chounna?<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'm'en r'apelle tout a fait bein. Ou' n'me r'counnaissez pas don?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nan, mais votre fache ne m'est pas &icirc;nconnue; tch'est qu'ous &ecirc;tes don?<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(en s'n allant).</i> Richard Herault.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh non! <i>(Ou' reste coumme s'n'ou l'avait paff&eacute;e. Susanne qui n'faisait qu'la minne de dormi, en rit trantchillement &agrave; lyi m&ecirc;me. Louisa marche vite &agrave; la porte pour d'ver crier &agrave; Elie, changeant d'id&eacute;e ou' s'en r'veint et s'assied &agrave; sa pliaiche. Elie entre).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Est t'i' v'nu tchiqu'une, j'pensais aver oui la porte de d'vant?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est Estelle! J'm'en doutais, j't'ai dis d'vant qu'oulle avait tchiquechose souos san bounnet. Il est ervenu, Elie!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le tchait? Tch'est qu'tu-es &agrave; barb&eacute;lou&ecirc;ter la, don!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Richard Herault! Il est v'nu a la porte demander pour Estelle, je n'le pas ercounnu ---<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'il est?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans la serre par &agrave;-ch't heu. Quand j'ai dis qu'Estelle y'&eacute;tait il a filait par la f'n&ecirc;tre disant qu'i' se r'ap'lait bein iou aller. J'l'ai d'mand&eacute; san nom, et quand i' m'a dit Richard Herault, j'ai rest&eacute; pus b&ecirc;te que s'i' m'avait dit le Rou&eacute; d'Anglieterre.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;N'en v'nin eune situation, j'm'en vais b&ecirc;tot l&icirc; dithe de fiche l'camps.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ne va pas faithe d'it&eacute;.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Le malheu a voulu faithe de sorte qui rapathusse justement quand tout allait sus rou&ocirc;lettes! I' s'en va boulverser touos nos plians, j'allons r'aver eune comedie coumme j'e&ucirc;mes y'a tchinse ans, pard&eacute;ssus chut manni&eacute;the de pe&ucirc;lle la!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ssh, ssh, calme te don Elie. V'la qui n'te sert de rein de t'exciter d'la sorte!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'a janmais ieu deux sou &agrave; s'gratter auvec, et ne v'lla Moise qui pou&ocirc;rrait nos acatter deux fais, qui veurt la mathier ---<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'est p't&ecirc;tre pas trop tard.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Coumment?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si j'pouvons le d&ecirc;honter en d'vant d'Estelle. Ecoute, i' n'a janmais ieu d'sou, de m&ecirc;me i' s'rait p't&ecirc;tre tempt&eacute; de s'aidgi, s'il en viyait a la traine.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-as eune bouanne id&eacute;e la! Iou que j'pouvons les mettrent?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein me, combein qu't'en as sus te?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Deux billes de vingt louis.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dounne-me les.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pas les deux!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Si fait, ch'est auvec d'la bouanne baite que nou happe du paisson.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie l&icirc; dounne les billes et ou' ramasse un album et l'ouvre, paque les billes et les fou&ocirc;rrent dri&eacute;the un portrait et er'met l'album &agrave; sa pliaiche).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;A-ch't'heu, &ecirc;coute, j'allons aller les trouver dans la serre; en rentrant, j'm'en vais enm'ner Estelle et Moise auvec me. Garde Herault ich&icirc;n, offre li eune fais &agrave; b&eacute;the, n'importe tch'est qu'i' veurt, dis-li qu'la boutelle est vi&egrave;de et qu'tu t'en vas en ramasser eune pleinne; et, n'oublie pas chounchin, dounne li l'album pour qu'i' r'garde les portraits de Estelle, tantchi qu'tu-es hors.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'comprends, i' n'pou&ocirc;rre pas sinon vaie les carres des billes que tu-as mins dri&eacute;the le portrait.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement, i' s'en &ecirc;mpaut'ra, pensant qu'ils ont 't&eacute; minses la et oubli&eacute;es. J'm'en r'veindrai auvec te, et j'prendrai l'album pour ramasser les billes, que j'avais mins la quand tu m'les as dounn&eacute;es aupr&egrave;s l'th&eacute;e.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et j'l'&eacute;thons la balloque!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, et pas m&ecirc;me Estelle pou&ocirc;rrait &ecirc;tre t&ecirc;touogne assez de vouler l'mathier, s'ou sait qu'il est voleux. V&eacute;-t'en, j'm'en vais a travers la tchuisine; mettre le ticque sus l'feu pour qu'i' s'rait seux d'bou&ocirc;lli pour le souper.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I s'en vont. A peine sont t'i' hors que Susanne se leve, et va pour ramasser l'album, mais oulle entend tchiqu'uns d&eacute;hors et se r'assied dans sa tchaise. Moise entre et r'garde &agrave;-len'tou d'li).</i><br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'sont pas la. <i>(I' vait Susanne et l&icirc; p&acirc;le)</i>. Ah Missis Guille, dorm'ous? J'sis v'nu ramasser les s&eacute;cateurs, Estelle les a laissis sus la t&ecirc;te du sofa. <i>(Susanne hounne et ronflye. Moise ertchule, hauche les &ecirc;paules et va cherchi pour les s&eacute;cateurs qu'ont driss&eacute; dri&eacute;the un cou&ocirc;sin; les ayant trouv&eacute;s i' s'en va par ou'est qu'il est v'nu. Susanne se leve et va ramasser les sou dans l'album et les fou&ocirc;rrent dans sa pouchette).</i><br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il ont voulu conter les pouochins trop vite, ches deux la!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Susanne va s'assi&eacute;the, et touos les autres arrivent par la f'n&ecirc;tre, Louisa l'avant, Estelle et Moise pr&eacute;chains et Richard et Elie en dri&eacute;the).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;-t'en me dounner un coup d'main a faithe eune tasse de th&eacute;e, Estelle, Moise, s'i' t'pliait mettre le vergus sus ch't assiette-la, et v'nin apporter le panyi et les s&eacute;cateurs dans la tchuisine.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Assied-te, Mess Herault. Tu-as viagi gentiment i' m'semblye.<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Partout l'monde.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Moise s'en va).</i><br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;J&egrave;rri n'a janmais 'tait bein liain de mes pens&eacute;es.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu n'as pas de pr&egrave;s pathents de restant ich&icirc;n, pourtant --- j'm'en vais aver eune fais &agrave; b&eacute;the, tchi qui t'pliait?<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'aim'thais bein du vin, s'ous en avez; je n'prends janmais rein d'pus fort, mercie.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'n'en ai pas eune boutelle d'ouverte, mais j'm'en vais en ramasser ieune. <i>(I' va ramasser l'album).</i> Y'a des portraits des neuches &agrave; Estelle la d'dans, amuse te a les r'garder tantchi que j'sis hors.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(I' dounne l'album &agrave; Richard et s'en va).</i><br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mercie, j'aim'thais bein les vaie.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Richard rest&eacute; tout seu se leve et marche &agrave;-len'tou d'l'apartement, il &ecirc;pie Susanne dans sa tchaise et pis s'assied pour d'ver ergarder les portraits. Elie entre suivi par Louisa, Estelle et Moise).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Moise man gar&ccedil;on, verse eune fais d'litcheu s'i' t'en pliait.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ah mercie.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh l'album! Coumment qu'ou v'nez a l'aver en main, Mess Herault.<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mess Varin m'la dounn&eacute;.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est qu'j'ai mins tchiquechose d&eacute;dans &agrave;-ces's&eacute;. Extchusez me eune minute.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou prend l'album et l'ouvre).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' sont hors. Elie, les deux billes que tu m'as dounn&eacute; &agrave; sou&ocirc;gni, d'vant sorti &agrave;-ces's&eacute;!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'tu l's avais minses, don?<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Dans l'album, patchis dri&eacute;the le grand portrait d'te, sus la deuxi&egrave;me page.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'est pas possiblye, quarante louis d'hors!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ils ont p't&ecirc;tre tchais de d'dans quand P'p&eacute;e a ramass&eacute; l'album.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie tou&ocirc;ne les pages de l'album, et les femmes cherchent dans l'aithe).</i><br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;I' n'sont pas ich&icirc;n.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je l's ai minse d&eacute;dans pourtant! I' n'ont pas marchi toutes seules.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tchi d'autre qu'a touchi l'album &agrave;'ces's&eacute;?<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Personne, v'la tchi n'ouvre pas eune fais par siez mais.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein les sou manques, tchiqu'uns devant les aver prins!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Touos l's autres ergardent Richard).</i><br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il est evident qu'ou penses que ch'est me.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-avais l'album en main.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-es ieu l'opportunit&eacute;!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-es l'seul qu'a 'tait tout seu ich&icirc;n d'dans.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nouffait, Missis Varin, j'ai 't&eacute; tout seu &eacute;tout, me. J'sis v'nu ramasser les s&eacute;cateurs qu'Estelle avait oubli&eacute;.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;As-tu touchi l'album?<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nennin.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Justement, tu n'te s'sais pas troubli&eacute; de voler &pound;40, quand tu-as pus d'sou que tu n'as besoin.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'savons bein que tu n'f'thais pas d'it&eacute;.<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Eh bein seux, j'le f'thais m&eacute;! J'vai bein que rein a changi par ich&icirc;n.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Quand nou counnais ses vaissieaux n'ou n'a pas qu'faithe de les m'suther!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;M'm&eacute;e, tu n'as autchunne raison de dithe d'it&eacute;!<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'sais bein que j'n'avais pas assez d'sou a votre id&eacute;e, le temps pass&eacute;; mais j'n'ai janmais 't&eacute; voleux pour autant!<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;La pauvr&eacute;te n'a janmais 't&eacute; un crime, Mess Varin. J'n'aime pas chein qu'ou v'nez d'faithe, j'pensais qu'ous 'taites un houmme auvec pus d'bouan sens. A-ch't'heu si vos pliait m'extchuser, j'm'en vais filer.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;N't'en va pas d'm&ecirc;me, j'savons bein que tu n'es pas responsablye pour le vol.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Et faut qu't'admette que les sou manquent.<br/>
<br/>
MOISE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Peut &ecirc;tre, mais ous atchusez le Sieur Herault sans raison. I' r'arrive en J&egrave;rri aupr&egrave;s tchinze ans a l'&ecirc;trangi; et ch'est d'm&ecirc;me qu'ou l'ramassez. J'&eacute;sp&eacute;the qu'ous allez &ecirc;tre houmme assez de l&icirc; faithe vos apologies, et pour de me, ch'est la draine fais que j'mets les pids ich&icirc;n. Extchusez-me.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Moise s'en va).</i><br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'admithe un houmme coumme chounna, qui n'a pas d'peux de dithe sa pens&eacute;e.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Il en vaut deux coumme te!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;V&eacute;the, ou'est qui sont nos quarante louis?<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'sais pas.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tu-es un menteux! Fallait rester ou'est tu 'tais, je n'te voulons pas ich&icirc;n.<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Je n'les ai pas! Coumment que j'peux vos convaincre de chounna; ergardez, <i>(I' d&ecirc;halle eune p'tite pouque en tchui de d'dans sa pouchette et la vi&egrave;de sus la tablye).</i><br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Oh, des diaments!<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;Y'en a &agrave; eune petite fortune la, criy'ous qu'auvec chounna dans ma pouchette que j'sis &icirc;nterr&ecirc;ssi dans vos &pound;40?<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ou'est qu'tu-as ieu chounna?<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avais acatt&eacute; eune petite ferme en Afrique, pour d'ver tachi d'y gagnyi man pain, et y'a deux ans j'd&ecirc;couvri que y'avait des diaments dans un p'tit mont dri&eacute;the ma maison. Y'en a bein d'autres de ou'est qu'ches-la veinnent.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(ermettant les diaments dans la pouque).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ous en avex l'air tout ext&acirc;si&eacute;, Mess Varin. Si j'avais 'tait le beinv'nu ich&icirc;n j'&eacute;thais peut vos raconter l'histou&eacute;the de ma trouvaille, v'la tchi vos &eacute;thait &icirc;nter&ecirc;ssi j'gage bein.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais ---<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ne prennant pas d'avis).</i> Mais l'opportunit&eacute; est pass&eacute;e, et coumme le Sieur Gavet j'm'en vais vos dithe &#8220;A b&ecirc;t&ocirc;t&#8221;.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avons p't&ecirc;tre bein 'tait un mio pronts, mais les sou n'sont pas a trouver.<br/>
<br/>
RICHARD&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(fou&ocirc;llant dans sa pouchette)</i>. La, t'nez bouan, d&eacute;pis qu'ous &ecirc;tes tant dans l'besoin, ne v'la &pound;40 pour remplia&icirc;chi les siens qu'ous avez perdu; je n'm'en vais pas les mantchi. <i>(I' mets deux billes sus la tablye, et s'tou&ocirc;ne pour s'en aller. En passant Estelle i' dit).</i><br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'&eacute;sp&eacute;the que j's&eacute;thons de r'veue, Estelle.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Les autres le r'gardent aller, et Estelle se met &agrave; rithe, plieuthant en partie, en m&ecirc;me temps).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tais-te!<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'avais deux hoummes ich&icirc;n &agrave;-ces's&eacute;, pr&ecirc;ts &agrave; m'mathier; mais les v'la hors touos les deux car ou l's avex offonc&eacute;s. Erprochez-me &agrave;-ch't'heu!<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mais je n'sava&icirc;mes pas ---<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Que Richard avait fait fortune; ni me n'tout, mais j'l'&eacute;thais mathi&eacute; quand i' n'&eacute;thait pas ieu un sou &agrave; son nom.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;J'ai ergret.<br/>
<br/>
ESTELLE&nbsp;&nbsp;&nbsp;&nbsp;&nbsp;&nbsp;&nbsp;&nbsp;A-ch't'heu qu'il est trop tard! Eh bein ramass'ous! J'm'en vais &eacute;tout, ous &eacute;thez vos sou pour compagnie sus vos vi&egrave;rs jours; et eune autre chose, je n'veurs janmais en vaie un liard!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Estelle s'en va d'un embront).</i><br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Estelle! Va sou&ocirc;tre lyi don Elie. Estelle!<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Susanne s'&ecirc;moque).</i><br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;S&eacute;cours de la vie, tch'est qui y'a!<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Estelle est horte.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pour de bouan! J'avons ieu brit.<br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;V'la qui n'me ravi pas, j'viyais bein qu'ou c'menchait a en aver jusqu'au noeud d'la gorge, de vos r'proches.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Ou s'leve et met sa main dans sa pouchette).</i><br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tandi qu'j'y pense, ne v'la deux billes que j'ai trouv&eacute; dans l'album; ou d&eacute;v'thaites &ecirc;tre pus ergardant que chounna, tchiqu'uns &eacute;thaient peut s'en &ecirc;mpauter.<br/>
<br/>
ELIE&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ch'tait te qui l's avait, j'&eacute;thais bein deu man douter! N'en v'chin un bieau pit&eacute;.<br/>
<br/>
LOUISA&nbsp;&nbsp;&nbsp;&nbsp;&nbsp;&nbsp;&nbsp;&nbsp;Pourtchi qu'faut tr&eacute;jous qu'tu t'tou&ocirc;lle de cha qui n'te concerne pas, te M'm&eacute;e! V&eacute;-t'en Elie, j'pouvons p't&ecirc;tre rapiploter l's affaithes.<br/>
<br/>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Elie et Louisa s'en vont).</i><br/>
<br/>
SUSANNE&nbsp;&nbsp;&nbsp;&nbsp;&nbsp;&nbsp;&nbsp;&nbsp;<i>(Se r'assievant).</i> V'la tchi s'en va p't&ecirc;tre lus apprendre eune le&ccedil;on &agrave; ches deux la. Il, est grand temps qu'i' r&ecirc;alise que quand nous &ecirc;copis en l'air, v'la tchi vos r'tchait tr&eacute;jous dans l'b&eacute;.<br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="thiatre.html">L&eacute; thi&acirc;tre</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

