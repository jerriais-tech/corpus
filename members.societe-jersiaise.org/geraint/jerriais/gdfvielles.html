<HTML>

<!-- Mirrored from members.societe-jersiaise.org/geraint/jerriais/gdfvielles.html by HTTrack Website Copier/3.x [XR&CO'2014], Tue, 15 Jul 2025 14:00:35 GMT -->
<HEAD>
<TITLE>Vielles nouvelles</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Vielles nouvelles</h2></font></center><p>

<font size="-1"><i>Trenton,<br>
Michigan,<br>
USA.<br>
L&eacute; 8 d'avri, 1978<br></i></font>
<br>

Moussieu l'R&eacute;dacteu,<br>
<br>
Ayant tchitt&eacute; les pays cauds, m'&egrave;rv&eacute;l&agrave; o&ugrave;' est tch'i' fait fraid. Sanm'di p&acirc;ss&eacute; j'vouos &ecirc;crivais d&eacute; Mexico. A ch't heu j'sis &agrave; un coupl'ye d'mille milles d'Ensenada en Basse Californie o&ugrave;' est qu&eacute; j'tais y'a eune s&eacute;maine. Il y fa&icirc;sait caud, et i' fait fraid ich&icirc;n ouaithe qu&eacute; l'sol&eacute; est d&ecirc;hal&eacute;. Mais j'sis accou&ocirc;teunm&eacute; au changement d' p&acirc;tuthe et m'n app&eacute;tit n'en souffre pon fort. Un viage d&eacute; trais heuthes et d'mie en avion d&eacute; Los Angeles &agrave; Detroit m' apportis ich&icirc;n, et ch'tait mangnifique d&eacute; vaie l'sou&ocirc;ri sus les faches d&eacute; mes fr&eacute;thes Fra&icirc;nque et Jim tchi m'attendaient &agrave; l'a&eacute;roport d&eacute; Detroit o&ugrave;' est qu' j'ai trais d'mes fr&eacute;thes dans l's alentours. Iun d'ches jours i' faudra qu' j'&acirc;ge vaie m'n aut' fr&eacute;the (Sydney) et ma soeu Emily &agrave; <a href="gdfottawa.html">Ottawa</a>, la belle capitale du <a href="cannada.html">Canada</a>, &agrave; 500 milles d'ich&icirc;n. J'sis tr&eacute;jous content quand l' &egrave;rnouv&eacute; appreche. V'la tchi veurt dithe qu&eacute; j' m'appreche d&eacute; J&egrave;rri &eacute;tout! <br>
<br>
Ieune des preunmi&eacute; choses qu&eacute; j'fais en arrivant 'ch&icirc;n est d'&egrave;rgarder les g&acirc;zettes d&eacute; J&egrave;rri atchumul&eacute;es dreinement en attendant m'n arriv&eacute;e au Michigan. J'vai les d&eacute;c&egrave;s d'vi&egrave;rs anm&icirc;ns. Malheutheusement, y'en a tr&eacute;jous. Eva Le M&egrave;rquand d'Gros Nez 'tait la dreine d&eacute; sa race. Ch'tait tr&eacute;jous un plia&icirc;si d'li p&acirc;ler en J&egrave;rriais quand j'p&acirc;ssais par l&agrave;. Ou n'a pon v&ecirc;tchu longtemps aupr&egrave;s l'd&eacute;c&egrave;s d'san fr&eacute;the Fra&icirc;nque. J'n'aime pon vaie ches vi&egrave;rs J&egrave;rriais-l&agrave; lus en aller d'm&ecirc;me, mais ch'est la vie. I' faut &ecirc;t' &egrave;rconna&icirc;ssants d' pouver acouo gabather eune fais p&acirc;ss&eacute;s la huiptantaine. Quand j'tais mousses nou criyait qu'eune p&egrave;rsonne d&eacute; souoxante ans 'tait vielle, et d'aller &agrave; sepetante 'tait qu&acirc;si un mithacl'ye!<br>
<br>
Et n&eacute; v'la Harold Stephens d&eacute;c&eacute;d&eacute;. Un vi&egrave;r anm&icirc;ns tr&eacute;jous av'nant. Un anm&icirc;n &agrave; touos l's annimaux. Lecteu &agrave; l'&eacute;glyise pour bein d's ann&eacute;es. Un homme dou&eacute; sus bein des sens. Et l'Chent'nyi Henri L'Feuvre d&eacute; <a href="st_louothains.html">St. Louothains</a>, vi&egrave;rs J&egrave;rriais dans l'&acirc;me. N&eacute; v'la eune &ecirc;pitafl'ye tchi vaut la peine d'&ecirc;t' m&icirc;nse sus un tomb&eacute;! Mais l'chein qu&eacute; j'm'en vais mantchi tout partitchuli&eacute;thement en J&egrave;rri ch't &eacute;t&eacute; est l'Sieur Alfred Le Gros, aut'fais Enregistreux en ville, tchi mouothit subitement dans l'mais d'octobre p&acirc;ss&eacute;. Tr&eacute;jous embarrass&eacute; dans san travas, mais tr&eacute;jous riant et charmant, hospitalyi, g&eacute;n&eacute;theux. Autcheune &ecirc;pitafl'ye sus san tomb&eacute; n'pou&ocirc;rrait janmais li faithe justice car il avait touos les bouans traits d'caract&eacute;the tchi sont n&eacute;cessaithes pour faithe un moussieu. Et eune s&eacute;th&eacute;e p&acirc;ss&eacute;e auve li et sa charmante danme et sa chi&eacute;the fille Ethelwyn 'tait ieune des fetes tchui fa&icirc;sait man viage en J&egrave;rri un plia&icirc;si touos l's ans!<br>
<br>
Mais y'a d'aut' choses qu&eacute; des d&eacute;c&egrave;s dans les g&acirc;zettes tchi m' int&eacute;r&ecirc;ssent. J'vai par exempl'ye qu&eacute; L's Etats ont approuv&eacute; la &#147;convention&#148; de la &#147;European court of Human Rights&#148; pour aboli <a href="baudainsbadgette.html">la badgette comme peunnition</a>. Li&ecirc;sant les m&ecirc;faits d'la jann&egrave;che en J&egrave;rri dans les g&acirc;zettes m&eacute; fait craithe qu&eacute; j'avons b&eacute;soin d'faithe s&egrave;rvi chutte badgette. Eune chose qu&eacute; tout l'monde patha&icirc;t oublier est qu&eacute; les vict&icirc;nmes des malfaiteurs ont &eacute;tout, des &#147;Humain Right&#148;, et tch'il ont l'drouait d'vaie lus malfaiteurs peunnis assez pour les emp&ecirc;chi d'continnuer lus m&ecirc;faits. A m'n id&eacute;e, la badgette lus apprendrait eune bein miyeu l&eacute;&ccedil;on qu' un p'tit s&eacute;jour dans eune prison mod&egrave;rne et confortabl'ye o&ugrave;' est qu'les travaux forchis n'existent pus et o&ugrave;' est tch'i' mangent probabli&eacute;ment mus qu' siez ieux!<br>
<br>
J'tais &icirc;nt&eacute;r&ecirc;ssi d'vaie tch'i' y'a tchestchion d&eacute; l&eacute;galiser la gag'gie sus la &#147;Crown and Anchor Board&#148;. N&eacute; v'la un ji qu' j'ai connu duthant la dg&egrave;rre d&eacute; 1914-18, car touos les soudards sus l'camp d'bat&acirc;le y jouaient eune fais en sou&ocirc;-disant r'pos en arri&eacute;the des tranchies. Mais i' n'y'a pon d'doute qu&eacute; quand nou met des sou l&agrave; d'ssus ch'est la m&ecirc;me chose comme si nous-en m'ttait sus les j'vaux.<br>
<br>
En p&acirc;lant d' gag'gie, j'sis &ecirc;tonne d'vaie tch'i y'a v&icirc;ngt-huit &ecirc;tablyissements officiels de gag'gie en J&egrave;rri, et qu&eacute; <a href="dgernesy.html">Dg&egrave;rn&eacute;sy</a> s'contente auve sept. Appathemment, Dg&egrave;rn&eacute;sy a pus d'avis qu' nous! I' n'y'a pon d'doute qu&eacute; ch'est rare d&eacute; vaie un gageux s' enrichi et que ch'la m&egrave;ne &agrave; rein d'bouan &agrave; mains, comme nouos l'dit l'vi&egrave;r <a href="ditons.html">diton</a>, qu&eacute; ch'f&ucirc;sse &#147;Comme Jean Laverty tchi gageait au chein tch'en f'thait l'mains!&#148;<br>
<br>
Ich&icirc;n en Am&eacute;thique, ouaithe qu&eacute; ch'f&ucirc;sse contre la louai l's autorit&eacute;s n'ont janmais poursuivi l's &eacute;glyises (g&eacute;n&eacute;ralement Catholique Romaines) tchi font un tas d'sou auve l&eacute; ji appel&eacute; &#147;Bingo&#148;. Et ch'est seux qu&eacute; v'la tchi rapporte bein car les &#147;Chevaliers de Colomb&#148; dans eune ville pas liain d'ich&icirc;n ont b&acirc;ti lus &#147;templ'ye&#148; atout l' profit d'chu jeu-l&agrave;! Mais ch'est en m&ecirc;me temps bouanne preuve qu&eacute; ch'n'est pon l' gageux tch'en g&acirc;ngne!<br>
<br>
<I><a href="lefeuvre.html">George d'la Forge </a><br>
</I><br>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>
<li><a href="irishsweep.html">L&eacute; Caouain et l'Irish Sweep</a><p>
<li><a href="courses.html">&Egrave;s courses</a><p>
<li><a href="cashbox.html">L&eacute; Caouain et la &#147;cash-box&#148;</a><p>
<li><a href="lottie.html">La Lot'tie</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gdfvielles.html by HTTrack Website Copier/3.x [XR&CO'2014], Tue, 15 Jul 2025 14:00:35 GMT -->
</HTML>
