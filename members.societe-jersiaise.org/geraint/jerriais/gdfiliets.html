<HTML>
<HEAD>
<TITLE>Iliets, iliettes et ili&eacute;thes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Iliets, iliettes et ili&eacute;thes</h2></font></center><p>


<i><font size="-1">Le M&eacute;nage &egrave;s Feuvres,<br/>
St. Ou&ecirc;n.<br/>
<br/>
L&eacute; 2 d'ao&ucirc;t, 1975<br/></font></i>
<br/>
Moussieu l'R&eacute;dacteu,<br/>
<br/>
&quot;J'avons appr&icirc;ns &agrave; l'&ecirc;cole aniet,&quot; j'disais &agrave; Papa eune s&eacute;th&eacute;e quand j'tais mousse et qu&eacute; j'tions au pid du feu aupr&egrave;s l'th&eacute;e, &quot;qu&eacute; des mots substantifs sont du genre mastchul&icirc;n ou f&eacute;m&icirc;n&icirc;n. J'ouiyais Mess Coutanche t&eacute; p&agrave;ler d's iliets dans san gard&icirc;n quand il est v'nu &agrave; la forge &agrave; mat&icirc;n, et Mess Maugi, La&iuml;esse, t'a d'mand&eacute; si tu peux l&icirc; soder eune iliette quand j'avons 't&eacute; l&icirc; d'mander pour un mio d'bra pour mett' sus la cope &agrave; tan d&eacute;. L&eacute; mot iliette est-i' l'f&eacute;m&icirc;n&icirc;n du mot iliet?&quot;<br/>
<br/>
&quot;Nann&icirc;n, man gar&ccedil;on,&quot; i' m'dit, &quot;i' s'adonne qu&eacute; l'mot iliet est mastchul&icirc;n, et qu&eacute; l'mot iliette est f&eacute;m&icirc;n&icirc;n, mais iun n'est pon l'f&eacute;m&icirc;n&icirc;n d'l'autre, car les deux mots n'veulent pon dithe la m&ecirc;me chose.<br/>
<br/>
<img src="ilietsdfalaise.jpg" width="247" height="400" alt="" title="Iliets d'Falaise" align="right" />
&quot;Un iliet est eune flieur d&eacute; gard&icirc;n (&quot;carnation&quot; en Angliais), et eune iliette est un p'tit entonneux. Nou-s-en fait s&egrave;rvi ieune pour v&egrave;rser d'la paraffinne dans des lampes. la nouotre est en blianc-f&eacute;. I' sont c'modes &agrave; v&egrave;rser autchun litchide dans des boutelles tch'ont des p'tits goulets.<br/>
<br/>
&quot;L'iliet d'gard&icirc;n est eune belle flieur parfeunm&eacute;e. Et y'en a d'pus d'eune couleu, des bliancs, des bigath&eacute;s, et d's Iliets d'&Icirc;nde, tchi sont roses, bruns et bliancs. Mais y'a d's iliets sauvages &eacute;tout, appel&eacute;s Iliets du Dgiabl'ye, Iliets d'Falaise, Iliets d'Fosse, Iliets d'Rotchi et Iliets d'Mielle. Et pis y'a d's iliets tchi n'sont pon des flieurs. Par exempl'ye, d's iliets sus la t&ecirc;te au lis des g'veux. tu'en a iun t&eacute;-m&egrave;me,&quot; Papa m'dit, &quot;&agrave; drouaite, &agrave; bein pr&egrave;s en d'ssus d'yi. Ch'est pour chenna qu'ta Manman fait la rile &agrave; drouaite quand ou graie tes g'veux. autr&eacute;ment, l'iliet emp&ecirc;ch'chait tes g'veux d'lus assi&eacute;the par dessus comme i' faut. I' dispatha&icirc;tra auve l&eacute; p&acirc;ssage du temps car l&eacute; c'menchement d'la rile l&eacute; divise en deux.<br/>
<br/>
&quot;Et l's annimaux en ont &eacute;tout tchiquefais. Nou dit qu&eacute; quand eune vaque en a dri&eacute;the les dg&eacute;thets oulle est bouanne &agrave; lait.<br/>
<br/>
&quot;Et y'a l's iliets d'souliers et d'bottes pour les lachi. Et l's iliets dg'ieau tchi sont tchiquefais form&eacute;s par des t&ecirc;tes souos l'ieau ou par la rencontre des couothants.&quot;<br/>
<br/>
&quot;Et tch'est tch'est la diff&eacute;thence entre eune iliette et eune ili&eacute;the?&quot; j&eacute; d'mandis &agrave; Papa. &quot;Moussieu L'Montais t'a dit dans la forge tch'i' y'a d's ili&eacute;thes dans c&egrave;rtaines vielles ma&icirc;sons.&quot;<br/>
<br/>
&quot;Eh bein,&quot; Papa m'dit, &quot;l'ili&eacute;the est tout &agrave; fait eune aut' affaithe. Ch'est qune p&eacute;tite ouv&egrave;rtuthe ou f'n&ecirc;tre - mais bein pus p'tite qu'eune f'n&ecirc;tre ordinnaithe - qu&eacute; l's anciens fa&icirc;saient s&egrave;rvi pour dgetter les gens tch'appr&eacute;chaient d'la ma&icirc;son. En &ecirc;ffet, ch'tait pour dgetter l's ennem&icirc;ns et les malfa&icirc;teurs tchi r&ocirc;daient les c'm&icirc;ns dans les touos vi&egrave;rs temps, et les pirates tchi v'naient machacrer les gens.<br/>
<br/>
&quot;L'ili&eacute;the, tchiquefais appel&eacute; eune lutch&egrave;rne, 'tait d'habitude dans la c&ocirc;tchi&eacute;the d&eacute; d'vant d'la ma&icirc;son, S c&ocirc;t&eacute; d'la grand' porte. Y'en avait tchiquefais dans l's &eacute;glyises &eacute;tout. J'en ai veu dans c&egrave;rtaines &eacute;glyises en Angli&eacute;t&egrave;rre pour l'&ucirc;sage des l&eacute;preux dans l'temps tch'i' y'en avait un tas dans l'pays. Y'avait un p'tit coin enfreunm&eacute; et &agrave; part et &agrave; c&ocirc;t&eacute; du Grand Autel, et l'ili&eacute;the 'tait p&egrave;rchie l'trav&egrave;rs d&eacute; la muth&acirc;le en direction et directement en veue d'l'Autel pour qu&eacute; les l&eacute;preux p&ucirc;ssent vaie la c&eacute;l&eacute;br&acirc;tion d'la Sainte C&egrave;ne sans &ecirc;t' en contact auve la congr&eacute;g&acirc;tion.&quot;<br/>
<br/>
&quot;Est-ch' tch'i' y'avait des l&eacute;preux en Angli&eacute;t&egrave;rre?&quot; j&eacute; d'mandis &agrave; Papa. &quot;J'criyais qu&eacute; ch'tait rein qu'dans les pays mentionn&eacute;s dans la Bibl'ye dans l'temps d'Nouotre Seigneur tch'i' y'en avait, m&eacute;.&quot;<br/>
<br/>
&quot;Mais, oui, y'en avait en Angli&eacute;t&egrave;rre,&quot; Papa m'dit. &quot;Y'en avait m&egrave;me tant tch'i' y'avait un h&ocirc;pita (ou p't-&ecirc;t' pus d'iun) expr&egrave;s pour ieux. Dgieu m&egrave;rci, i' n'y en a pon &agrave; ch't heu, mais i' y'a d's h&ocirc;pitchieaux o&ugrave;'est tch'i' sont concentr&eacute;s dans c&egrave;rtains pays en Orient et en Am&eacute;thique du Sud, et y'en a iun &egrave;s &Ecirc;tats-Unis. I' m'sembl'ye qu&eacute; ch'tait dans l'&Ecirc;tat d'Louisianne. Y'a bein mains d'l&eacute;preux d'nouos jours qu&eacute; dans l'temps d'Nouotre Seigneur car i' sont env'y&eacute;s &agrave; l'H&ocirc;pita aussit&ocirc;t qu'la maladie est d&ecirc;couv&egrave;rte, et i' n'en r'sortent qu&eacute; les pids l'avant. D&eacute; m&egrave;me, lus maladie c&ecirc;sse d'&ecirc;t' contagieuse. Et pis ch'est presque entchi&eacute;thement eune maladie des pays cauds.&quot;<br/>
<br/>
&quot;J'voudrais bein viagi comme tu'as fait, m&eacute;, Papa,&quot; j'l&icirc; dis, &quot;et vaie tch'est tch'i' s'p&acirc;sse partout l'monde. J'pouorrai-t-i' &ecirc;t' matelot quand j'tchitt'tai l'&ecirc;cole?&quot;<br/>
<br/>
&quot;Eh bein, nou v&egrave;rra,&quot; i' m'd&icirc;t. &quot;&Agrave; ch't heu tch'i' y'a des st&icirc;nmes, la vie en m&eacute; dait &ecirc;t' pus a&icirc;sie et confortabl'ye qu'ou n'l'est dans les navithes &agrave; vailes. J&eacute; n't'&eacute;thais janmais consilyi d'&ecirc;t' matelot dans ches navithes-l&agrave;, o&ugrave;'est qu'l'&ecirc;tchipe est assujettie &agrave; un d&ucirc; travas dans touos temps et &agrave; grand dangis dans les temp&ecirc;tes, et pon assez &agrave; mangi quand les viages sont r't&egrave;rgis par l&eacute; mauvais temps et qu'les magots ont pr&icirc;nt possession du lard dans l'fond du saleux. Ch'est quand-m&egrave;me dr&ocirc;le qu'auve toute chutte m&icirc;ns&eacute;the y'a tchiquechose dans l'sang des J&egrave;rriais tchi les fait aspither &agrave; la vie en m&eacute;!&quot;<br/>
<br/>
<i><a href="lefeuvre.html">George d'La Forge</a></i><br/>
<i>JEP 16/8/1975</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="gdflangue.html">Nouot' vielle langue</a><p>
<li><a href="gdfraresmots.html">Des rares mots</a><p>
<li><a href="gdfrares.html">Des rares mots</a><p>
<li><a href="gdfraresmots2.html">Acouo des rares mots</a><p>
<li><a href="gdfvieilleche.html">Vieill&egrave;che s'atchitte!</a><p>
<li><a href="gdfcherchi.html">&Agrave; forche d'ch&egrave;rchi nou trouve!</a><p>
<li><a href="gdfouie.html">J'avais l'ou&iuml;e finne!</a><p>
<li><a href="gdforth.html">Orthographique</a><p>
<li><a href="gdfrichesse.html">La richesse d&eacute; nouot' langue</a><p>
<li><a href="gdfviersmots.html">Tchiques vi&egrave;rs mots</a><p>
<li><a href="gdfviersmots2.html">Des vi&egrave;rs mots J&egrave;rriais</a><p>
<li><a href="gdfcorps.html">Un tas d'corps</a><p>
<li><a href="gdfpataflias.html">Tchi pataflias!</a><p>
<li><a href="gdftutelle.html">&Agrave; tout seigneur tout honneur!</a><p>
<li><a href="pliantes.html">Les pliantes en J&egrave;rriais</a><p>
<li><a href="gdfleprossie.html">La Lepros'sie</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

