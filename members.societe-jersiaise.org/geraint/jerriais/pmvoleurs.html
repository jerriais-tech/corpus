<HTML>

<!-- Mirrored from members.societe-jersiaise.org/geraint/jerriais/pmvoleurs.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
<HEAD>
<TITLE>Merrienne et les voleurs en Ville</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et les voleurs en Ville<br>
Ph'lip et la Soci&ecirc;t&eacute; Royale</h2></font></center><p>

<font size="-1"><i>&Agrave; Portinf&eacute;<br>
Saint Ou<br></i></font>
<br>
Moussieu l'Editeu<br>
<br>
La Merrienne s'en fut en Ville mardi apr&egrave;s din&eacute; et r'vint en temps pour l&eacute; tais. M&eacute;, tchi la connait, Moussieu, j'n'eus pas &agrave; la r'garder deux fais pour saver qu'ou n'tait pas d'bouonne humeur.<br>
<br>
&#147;Eh bein, bouonnefemme&#148;, je m'fis comme ou s'mint &agrave; mettre le ticlye s&ucirc;s l'feu pour faithe du tais, &quot;as-tu d&ecirc;pens&eacute; touos tes sous, ou as-tu peut sauver tchiques coppeurs?&#148;<br>
<br>
&#147;J'n'ai d&ecirc;pens&eacute; rein&#148; ou ra&icirc;ponnait, &#147;sinon pour une t&acirc;sse d&eacute; tais et une galette. Dis-m&eacute;, Ph'lip, tch&egrave;sque nou faisant &agrave; des voleurs dans les vi&egrave;rs temps?&#148;<br>
<br>
&#147;Nou les pendait,&#148; j'li dis, &#147;dans l'<a href="royal_square.html">Vi&egrave;r Marchi</a>. Les meurtriers allaient au Mont &egrave;s Pendus&#148;.<br>
<br>
&#147;Oh,&#148; ou s'fit, &#147;&agrave; ch'teu peux tu m'dithe combein qu'y'a d'ch&acirc;tgniers dans l'Vi&egrave;r Marchi?&#148;<br>
<br>
&#147;Je n'peux pas t'dithe pour seux&#148;, j'li raipinnis, &#147;mais au mains une bouonne do&ucirc;zaine. Tchi dr&ocirc;le de tchestchion qu'tu m'pose l&agrave;.&#148;<br>
<br>
&#147;Pas dr&ocirc;le du tout&#148;, ou s'fit &#147;car ch&acirc;que bouais a des branques, et si la bouonne couotume du temps p&acirc;ss&eacute; existait &agrave; ch'teu, y'en &eacute;thait au mains yunne pour ch&acirc;que voleur que j'ai rencontr&eacute; dans les boutiques agniet. Ch'est honteux, absol&ucirc;ment, les prix tch'i' vos d'mandent partout. I' n'y a pas si longtemps que pour chein que j'avais dans ma pouchette quand j'ai sorti, j'&eacute;thais peut acater tout ch'que m'fallait et r'venin avec tout-plien d'change. Mais j'n'&eacute;thais pas yeu un sou d'restant agniet si j'avais accat&eacute; m&ecirc;me un quart d&eacute; chein tchi m'fallait. Sais-tu tch&egrave;sque i' m'ont d'mand&eacute; pour une pathe de tu-sais-bein tchi et un couplye d'cotillons?&#148;<br>
<br>
&#147;Damme, nennin,&#148; j'li dis &#147;car j'n'ai jamais yeu l'couothage d'aller d'mander l'prix de pathelles choses&#148;.<br>
<br>
Ichin, Moussieu, i'faut que j'vos diche que y'a tchiques ann&eacute;es y'avait une jeune hardelle pas lyien d'ichin tchi m'dit un jour qu'oulle aim'thait bein une pathe de cauches en souaie. Dans la boutique nou m&eacute; d'mandit s'oulle avait des gambes pour l&eacute; neunm&eacute;tho neuf ou djix et, &eacute;tant print d'peux, j'dis que j'n'avais pas pens&eacute; &agrave; chonna, mais que je r'veindrais apr&egrave;s aver m'suth&eacute; les gambes. Etout, j'&eacute;thais deu saver la couleu, mais quand je r'vis la garce j'vis tout-d'suite qu'oulle avait trouv&eacute; un autre imb&eacute;cile qu'en savait p&ucirc;s long qu'm&eacute;. Helas, Moussieu, tchi d&eacute;sappointements dans chutte vie! La Merrienne n'en a jamais seu rein de ch't'&eacute;pisode ou bein ch'est seux et certain que j'&eacute;thais 't&eacute; dans la c&acirc;sse &agrave; tchan pour des mais .<br>
<br>
&#147;A ch'teu,&#148; ou s'fit, &#147;tch&egrave;squ'en est d'la Soci&ecirc;t&eacute; Royale, et pourtchi que y'a tant d'membres tchi n'sont pas satisfaits?&#148;<br>
<br>
&#147;Ch'est une longue histouaithe,&#148; j'li dis, &#147;tchi date du temps tchi fut d&eacute;cid&eacute; d'b&acirc;ti l&eacute; Pavillon, tchi tait pour cou&ocirc;ter pas p&ucirc;s d'jais mille louis, et tch'en cou&ocirc;tit dans les trente-siez mille. Les membres avaient comprint que y'&eacute;thait deux &eacute;tages et que l'sien d&eacute; d'sous s'sait pour les b&ecirc;tes dans l'temps des 'shows' de l'Ile. Mais, quand tout fut fini, et que l'entrepreneur, un p'tit Djern&eacute;siais, avait fait banqu'route, nou vit bein vite qu'les fermiers avaient 't&eacute; tromp&eacute;s, et que l'Pavillon n'&eacute;tait pas pour l&ucirc;s b&ecirc;tes. La situation d'v&icirc;nt si s&eacute;rieuse qu'un jour &agrave; une r&eacute;union de touos les membres, l&eacute; Juge Phillippe Aubin, tchi 'tait Pr&eacute;sident, l&ucirc;s dit tout net et c&acirc;rr&eacute;, que n'y avait qu'une chose &agrave; faithe et ch'tait d'd&ecirc;cliather <a href="springfield.html">Springfield</a> en d&eacute;sastre. Si chonna avait 't&eacute; fait la Soci&ecirc;t&eacute; &eacute;thait yeu &agrave; trouver d'autres locaux, une chose tch'&eacute;thait 't&eacute; bein difficile. La situ&aacute;tion fut sauv&eacute;e par un don d'djais mille par l&eacute; millionaithe, Sir Jesse Boot. &Eacute;pis, l&eacute; Sieur P&eacute;rr&eacute;e eut l'id&eacute;e d'faithe imprimer des bons d'la valeur de chent louis, et i' montrit l'exemplye en en prenant chinq li-m&ecirc;me. La grande m&acirc;jorit&eacute; des membres sachant tout l'temps qu'nou l&ucirc;s d'mandait d'p&eacute;yi chent louis pour un morc&eacute; d'papi tchi n'valait pas quatre sous mais n'voulant pas offenser l&eacute; Sieur P&eacute;rr&eacute;e de peux tch'i' ne r'veindrait pas acater l&ucirc;s b&ecirc;tes pour l'Am&eacute;thique, p&eacute;yitent, et le p'tit nombre tchi r'f&ucirc;sitent furent forchais p&ucirc;s tard d&eacute; p&eacute;yi pour chaque ann&eacute;e tch'ils avaient mantchi. L&eacute; Pavillon tchi n'&eacute;thait jamais deu &ecirc;tre b&acirc;ti ne paie pas et ch'est pour chonna que la Soci&ecirc;t&eacute; Royale est tr&eacute;jous &agrave; court de sous&#148;.<br>
<br>
&#147;Ch'est bein int&eacute;rr&ecirc;ssant,&#148; ou s'fit, &#147;mais &agrave; ch'teu, Ph'lip, pour l'&ecirc;lection de samedi pour deux nouvieau vice-pr&eacute;sidents. &Eacute;thais-tu creu que l'Sieur Maillard &eacute;thait tchais de s'sous?&#148;<br>
<br>
&#147;Par chein que j'avais ou&iuml;, Merrienne&#148;, j'li dit, &#147;je m'faisais seux que l'Percy L'M&acirc;suthi &eacute;thait l'p&ucirc;s grand nombre d&eacute; vouaix, mais y'en avait hardi tchi criyaient que Hedley Maillard &eacute;tait seux d'y v'nin &eacute;tout. L&eacute; Sieur Perr&eacute;d&egrave;s, tchi l'prop&ocirc;sit, dit la v&eacute;thit&eacute; quand i' dit &egrave;s membres que san candidat avait dans l'couothant d'l'ann&eacute;e export&eacute; p&ucirc;s d'b&eacute;tes qu'autchun autre.&#148;<br>
<br>
&#147;Et pourtant,&#148; ou dit, &#147;i' n'y vint pas. Peux-tu m'dithe pourtchi?&#148;<br>
<br>
&#147;Nennin,&#148; j'li dis. &#147;J'pou&ocirc;rrais aver m'n id&eacute;e, mais apr&egrave;s tout ch'n'est pas d'mes affaithes et je n'veur pas m'en m&ecirc;ler&#148;.<br>
<br>
&#147;La Bella,&#148; ou qu'menchit, &#147;tchi sait tr&eacute;jous tout, voudrait dithe qu&eacute;..........&#148;<br>
<br>
Mais Moussieu, je n'vouli pas la laissi continuer. &#147;Dis &agrave; la Bella de taithe sa b&egrave;cque&#148;, j'interrompis. &#147;Toute sa vie oulle a fait du troublye, et je n'sais pas vraiement comment que l'Bram l'enduthe&#148;.<br>
<br>
&#147;I' l'enduthe,&#148; ou dit, &#147;parsque s'oulle &agrave; langue un mio longue tchiquefais, ou y'a fait une bouonne femme oulle est bouonne m&eacute;nagi&egrave;the et ses &ecirc;fans sont bein &ecirc;lev&eacute;s. Ch'est hardi dans chu monde, et m&eacute;, j'dis que l'Bram a yeu hardi d'chance. Mais, Ph'lip, nou-s-entend de touos les bords que y'a hardi d'cancer parmi les gens tchi fument trop d'<a href="ptunvoc.html">cigarettes</a>. M&eacute;, j'n'en ai jamais fum&eacute; et t&eacute;, tu'as tr&eacute;jous fum&eacute; une pipe, mais i' n'y en a pas hardi dans la p&acirc;raisse tchi peuvent en dithe autant. Pourtchi qu'la vente de chais cigarettes n'est pas interdite?&#148;<br>
<br>
&#147;Parsque,&#148; j'li dis, &#147;tu n'as qu'&agrave; dithe &egrave;s gens que la louai ne n'l&ucirc;s permet pas d'fumer des cigarettes et ils fum'thont p&ucirc;s qu'jamais et s&eacute;thont comment s'en protchuther. Ch'est la natuthe humaine&#148;.<br>
<br>
&#147;Avec chonna&#148;, ou s'fit &#147;i'dait y'aver du pliaisi &agrave; fumer des cigarettes. J'crais que j'en &ecirc;prouv'thais yunne ou deux pour vaie&#148;.<br>
<br>
&#147;Fais comme tu voudras, vielle t&ecirc;toigne&#148;, j'li dis, &#147;mais la preunmi&eacute; fais que j't&eacute; verrai &agrave; fumer une cigarette, tu ithas souos la pompe&#148;.<br>
<br>
&#147;Mais ch'n'est pas tout l'ma,&#148; ou dit, &#147;as-tu veu dans la 'Post' chais do&ucirc;zaines d&eacute; bathis d'litcheu et d'vin? J'ai caltchul&eacute; tchi contchennent en tout p&ucirc;s d'douze mille pots. Ch'est t&eacute;rriblye de penser que tout chonna s'en va &ecirc;tre bu dans la saison d'Nou&eacute;&#148;.<br>
<br>
&#147;V&egrave;the, assez&#148;, j'li dis, &#147;mais apr&egrave;s tout nou-s-esp&egrave;the qu'&agrave; Nou&eacute; y'&eacute;tha dans l's armouaithes un p'tit lermin d'extra pour recauffer l'coeur de l'homme sans p&acirc;sler des femmes. J'garantis que b&eacute;t&ocirc;t la maintchi d'la quantit&eacute; de chein tchi y'a dans chais bathis s'sa bu par des membres du sexe f&eacute;minin, car quand i' s'y mettent, les femmes peuvent mettre les hommes souos la tablye et m&ecirc;me l&ucirc;s aidgi &agrave; ramonter pour l&ucirc;s couochi. T&eacute; r'souveins-tu d'la bouonne femme du bas d l'&Ecirc;t&acirc; tchi pouvait avaler trais ou quatre boutelles de gin d'vant aller danser dans l'mitan d'la route?&quot;<br>
<br>
&#147;Oui,&#148; ou dit &#147;et j'me r'souveins &eacute;tout qu'ou fut arr&ecirc;t&eacute; par l'Chantgni, et en eut pour tchinze jours en cage pour aver exp&ocirc;ser sa personne, la vielle salope.&#148;<br>
<br>
Y'avait d'autres choses que j'&eacute;thions voulu distchuter, Moussieu, mais i'tait tard, et j'nos en f&ucirc;mes nos couochi.<br>
<br>
<i><a href="lebrocq.html">Ph'lip</a></i><br>
<br>
<i>Evening Post 15/12/1961</i><br>
<br>
&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="boutvoc.html">La boutiqu'sie</a><p>
<li><a href="tchisamuse.html">Tchi s'amuse, s'abuse</a><p>
<li><a href="painliving.html">Mrs Pain Discourses on the Cost of Living</a><p>
<li><a href="pmcost.html">The cost of living</a><p>

<li><a href="chiffres.html">Des chiffres du passer</a><p>
<li><a href="rueddriethe.html">La Rue d'Dri&eacute;the</a><p>
<li><a href="arlevee.html">Une Arlev&eacute;e en Ville</a><p>
<li><a href="ouvrier.html">La Pliainte de l'ouvrier de la Ville Et l'vier Querpentiy</a><p>
<li><a href="grocer.html">Les pliaintes du commercant, et l'vier Grocer</a><p>
<li><a href="pmville.html">La Ville et les boutiques</a><p>
<li><a href="grandeboutique.html">Alleais vaies la Belle Grande Boutique</a><p>
<li><a href="samdi.html">L'Samdi d'Nou&eacute;</a><p>
<li><a href="2cats.html">Deux cats lus en f&ucirc;tent boutitchi</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmvoleurs.html by HTTrack Website Copier/3.x [XR&CO'2014], Tue, 15 Jul 2025 13:58:49 GMT -->
</HTML>
