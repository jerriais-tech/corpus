<HTML>

<!-- Mirrored from members.societe-jersiaise.org/geraint/jerriais/pmfermiers.html by HTTrack Website Copier/3.x [XR&CO'2014], Tue, 15 Jul 2025 13:50:19 GMT -->
<HEAD>
<TITLE>Les fermiers n'ont pas d'chance</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les fermiers n'ont pas d'chance</h2>
La saison des v&ecirc;pres</font></center><p>

<font size="1">&agrave; Portinf&eacute;, Saint Ou.<br/>
Vendredi au s&eacute;.<br/></font>
<br/>
Moussieu l'Editeu,<br/>
<br/>
Les fermiers et les tchultivateurs n'ont pas d'chance ch't ann&eacute;e, les pou&ocirc;res balloques, car jusqu'ichin tout ch'qu'ils ont &ecirc;prouv&eacute; a tou&ocirc;n&eacute; mal. Y'a des chents milles tomates tchi n'paiethont pas l&ucirc;s frais, et quant &egrave;s flieurs, j'crais que nou peut en dithe autant. Ou m'dithez que y'a ocquo les br&eacute;colis, et ch'est vrai tchi pou&ocirc;rraient sauver la situ&acirc;tion, car le temps l&ucirc;s a 't&eacute; favorablyes, mais ch'est ocquo une chance. A prendre yun dans l'autre, Moussieu, je n'crais pas que si j'tais jeune homme j'me mett'rais &agrave; fermer. Je d'veindrais fonctionnaithe, car nou-s-a d'bouons gages et une bouonne pension et nou n'est pas en dangi d'&ecirc;tre m&icirc;nt &agrave; la porte. Ou bein je d'veindrais Ministre, et tchique jour j'&eacute;thais une p&acirc;raisse, et je s'sais bein pour l'restant d'ma vie. Tch&egrave;sque-ous en dites, Moussieu? Si ch'tait vous, tch&egrave;sque-ou f'thez?<br/>
<br/>
Les <a href="etats.html">Etats</a> ont ratifi&eacute; le paiement de chinq mille louis par an pour trais des quatre &ecirc;tages de Mayo House, dans Conway Street, et je m'imagine tch&egrave;sque le Tom Mayo en dithait s'i' pouvait r'v&eacute;nin &agrave; la t&ecirc;rre.<br/>
<br/>
Ch'est la saison des v&ecirc;pres, Moussieu, et par ichin pl&ucirc;sieurs personne ont 't&eacute; attatchis par les sales b&ecirc;tes. Ch'est bein dr&ocirc;le que la Providence ait donn&eacute; tant d'pouv&eacute; &agrave; chais malheutheuses &icirc;nsectes. La femme de yun d'nos va&icirc;sins a 't&eacute; bless&eacute;e trais ou quatre fais &agrave; travers de ses habits dans une partie d'san corps que je n'm'en vais pas mentionner, et oulle a souffert hardi, la pou&ocirc;re garce.<br/>
<br/>
P&acirc;slant d'autre chose, Moussieu, quantchi qu'nou s'en va saver combein que y'&eacute;tha d'candidats pour S&eacute;nateurs &agrave; l'&eacute;lection tchi n'est pas lyien &agrave; ch'teu'? Une chose tchi pathait certaine ch'est que y'&eacute;tha p&ucirc;s d'candidats que d'vacances, et que j'nos f'thons le pliaisi, ma bouonnefemme et m&eacute;, d'aller &agrave; la Salle P&acirc;rouaissiale pour voter. J'esp&egrave;the de vos en dithe p&ucirc;s long qu'vous ou la vielle vaque &agrave; man vais&icirc;n, tch'a donn&eacute; djais-neuf vieaux, et tchi pathait pr&ecirc;te &agrave; en donner ocquo une vingtaine.<br/>
<br/>
Nou-s-est content d'vaie que l'prix du lait a hauchi un mio, mais hardi d'nos fermiers affirment ocquo que m&ecirc;me avec le nouvieau prix le lait n'paie pas. Y'a des gens tchi disent que quand nos fermiers s'sont satisfaits la fin du monde ne s'sa pas lyien. Criy-ous qu'ch'est vrai, Moussieu?<br/>
<br/>
<i><a href="lebrocq.html">Ph'lip</a></i><br/>
<i>12/10/1963 </i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmfermyi.html">La Vie d'un Fermyi</a><p>
<li><a href="pmfarming.html">Is Farming Worthwhile?</a><p>
<li><a href="pmsold.html">The farm is not sold</a><p>
<li><a href="fermi.html">Les Mins&eacute;thes d'un Fermi</a><p>
<li><a href="insectes.html">L's &icirc;nsectes et d'aut's b&ecirc;tes en J&egrave;rriais</a><p>
<li><a href="gdfbourd.html">D'la bourdonn'nie!</a><p>
<li><a href="painfermiers.html">P&icirc;teur et les Fermi&egrave;rs</a><p>
<li><a href="painheartless.html">Heartless conduct of Jersey farmers</a><p>
<li><a href="gdfenhanne.html">L'f&egrave;rmyi enhanne tr&eacute;jous!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmfermiers.html by HTTrack Website Copier/3.x [XR&CO'2014], Tue, 15 Jul 2025 13:50:19 GMT -->
</HTML>

