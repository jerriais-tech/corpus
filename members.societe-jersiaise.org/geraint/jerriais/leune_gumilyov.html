<HTML>

<!-- Mirrored from members.societe-jersiaise.org/geraint/jerriais/leune_gumilyov.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
<HEAD>
<TITLE>La leune sus la m&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La leune sus la m&eacute;</h2><br/></font></center><p>

<CENTER><TABLE><TR><TD>

La leune, d&eacute; dri&eacute;the les falaises, est r'sourdue;<br/>
la m&eacute;, eune &ecirc;true&ucirc;l&eacute;e d'or transpathent;<br/>
d's anm&icirc;ns dans un bat&eacute; &agrave; b&eacute; aidgu<br/>
baivent &agrave; la lige des v&egrave;rr&eacute;es d'v&icirc;n ca&ucirc;ffant.<br/>
<br/>
Viyant la r&icirc;l'ye d&eacute; cliai d'leune sus la m&eacute;<br/>
et l's &egrave;rfliets d'fliaue ligi&eacute;the tch'y vailent et d'valent,<br/>
tchiqu's'uns des pense-mitaines proposent qu&eacute; ch'est<br/>
eune siette d&eacute; contchubinnes &icirc;mp&eacute;thiales.<br/>
<br/>
D'aut's craient qu&eacute; v'l&agrave; tchi sont des vi&egrave;rs d&eacute; fouai<br/>
tchi lus arroutent &egrave;s boua&icirc;s'sies d'paradis.<br/>
&Eacute;pis y'en a tch'ardgutent d'auve ieux: nou-fait,<br/>
ch'est des c&#375;ngnes tchi lus avolent en l&icirc;ngnie.<br/>
<br/>
<br/>
(<i>D'aut's craient qu&eacute; v'l&agrave; tchi sont des vi&egrave;rs d&eacute; fouai<br/>
tch'amontent pieusement au ciel des gard&icirc;ns d'v&icirc;ngnes.<br/>
&Eacute;pis y'en a tch'ardgutent d'auve ieux: nou-fait,<br/>
n'en v'l&agrave;-t-i' pon tchi lus avolent, des c&#375;ngnes.<br/></i>)

</TD></TR></TABLE></CENTER>

<p><i>Nikola&iuml; Goumilev</i><br/>
<i>V&egrave;rsion J&egrave;rriaise d&eacute; <a href="jerpoem.html" target="jerri">Geraint Jennings</a></i><p>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="perrot.html">L&eacute; P&egrave;rrot</a><p>
<li><a href="sonnetng.html">Sonnet</a><p>
<li><a href="rhinocerosng.html">Rhinoc&eacute;ros</a><p>
<li><a href="sinbadng.html">L'Aigl'ye &agrave; S&icirc;nbad</a><p>
<li><a href="brulionng.html">La Bru au Lion</a><p>
<li><a href="kangaroung.html">Kangarou</a><p>

<li><a href="reve_gumilyov.html">Eune ni&eacute;tchie d'ni&egrave;rs r&ecirc;ves</a><p>
<li><a href="akhmatova2022.html">Tu'ou&iuml;thas d'l'&ocirc;rage</a><p>



<li><a href="niet_blok.html">La niet, la rue, la veue, l'apotiqu'sie</a><p>
<li><a href="niet_blok2.html">Par eune blianche niet, la leune veint rousse</a><p>

<li><a href="flymetothemoon.html">Lanch&eacute;-m&eacute; &agrave; la leune</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/leune_gumilyov.html by HTTrack Website Copier/3.x [XR&CO'2014], Tue, 15 Jul 2025 14:04:08 GMT -->
</HTML>

