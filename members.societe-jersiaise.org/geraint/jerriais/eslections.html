<HTML>
<HEAD>
<TITLE>Des reflexions sus l'zeslections et lus produits</TITLE>
<META  name="keywords" content="Jèrriais, language, langue, Channel Islands, îles anglo-normandes, elections, politics, government, gouvernement, parlement, parliament, legislature, voting, politique, constitution">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2> Des reflexions sus l'zeslections et lus produits</h2></font></center><p>
&nbsp;<p>


D'abord pour qui yait contestation y faut qui yai Eslection.<p>

Souvent les produits cause eun tas d'mentis et font d'sennemis.<p>

L'zeslections font souvent du troubye dans les maisons.<p>

L'zeslections ont souvent produit dans les familles des divisions qui n'ont jamais tai rarangis, ch'nest q'la mort qui l'za finis.<p>

L'zeslections ont viedgi bein des pi&ecirc;tons qu'l'sanciens avais rempyi avec bein d'la peine et du souci.<p>

L'zeslections peuvent produire d'mauvaise impressions sans autchun fond.<p>

Sou voulais vos portai candidat touos vos d'fauts l'monde les counna&icirc;tra, et oquo y'en ajouottra et t&acirc;chrons d'en inventai, s'in peuvent pas en trouvai.<p>

Si l'urne ou la bouaite avec toutes ses croix pouvait paslai y'en errai qu'in sairais pas iou lus coulai, ou verraites eune confusion s'produithe, mais, la bouaite vomis, et d&eacute; toutes ses croix la v'la deschergis, et touos ses d'voirs accompyis.<p>

Dans l'zeslections avous prins d'avis qui y'a hardi d'monde qu' ont les gambes faillis.<p>

Les bouchons font grand tort dans l'zeslections, malheureusement y'a yeu d'zeslections gagnis par des bouchons.<p>

Et dans bein des maisons la s&eacute;th&eacute;e d'leslection faudrai yallai vais chein qui peu s'y passai, l'cheu vos en sangrait.<p>

L'zeslections peuvent aitou produire la r'counnaissance pour des gens bein pensant. D'pensai qui y'a des gens qui veuillent bein servi pour nos prot&eacute;gi. Si persounne n&eacute; voulait servi, j'saime dans eun grand dangi, dans des temps n'ou n'pouorrait pas dormi.<p>

Et s' y fallait paiyi du monde a nos servi j's sai eune ruine, a n'en pas fini.<p>

Ch'est pourtchi en piagnant les siens qui veuille bein lus laissi crititchi, j' d'von nos resjoui qui veuillent bein nos servi.<p>

Avous ermertchi qu&eacute; quand l'Juge D&eacute;l&eacute;gu&eacute; annonce l&eacute; r&eacute;sulta, disons qui dirait 260 voix pour l&eacute; gagnant. N&eacute; v'la l'candidat qui monte sus lestrade pour paslai es &eacute;lecteurs, nou za d'la peine a l'entendre; p't&ecirc;tre l'esmotion ou l'combat. Yeun qu'avait la t&ecirc;te un mio p'sante dits: Nou n'peu pas seulement l'entendre, pourtant, l'Juge a dit qu'il avait 260 voix, et nou n'peu pas l'entendre.<p>

Y' eun lis dits: Pouorre bachouar. Quand l'Juge a dit qu'il avait 260 voix y voulait dithe qu&eacute; 260 persounes avais votai pour li mais pas qui pouvait paslai avec la forche de 260 voix, grand babeine. Ah! Ah! j'comprends.<p>

L'Juge D&eacute;l&eacute;gu&eacute; dit: Au candidat ou candidats &eacute;lus ou vos trouverais a la Cour Sam'di d'vant l'Bailli pour &ecirc;tre assermentais.<p>

V'la l'eslection finie, mais l'derni&eacute; mot n'est pas oquo dit.<p>

Faudrait ou&iuml; chein q'ch&acirc;tchun dit, en s'en rallant siez li.<p>

L'suns tchoeu resjoui et d'autres l'tchoeu pr&ecirc;t &agrave; lus sangni.<p>

Et l'perdant vos dira tr&eacute;jous qu'il a tai trahi.<p>
&nbsp;<p>
<i><a href="maugi.html">J. M.</a></i><p>

&nbsp;<p>
<FONT SIZE=2>
<i>Viyiz &eacute;tout</i>:<p>
<ul>
<li><a href="politics.html">La Politique en J&egrave;rri</a><p>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="nosetats.html">Nos &Ecirc;tats au jour d'agniet</a><p>
<li><a href="bailli.html">Le Bailli M&egrave;ne un' Vie De Tchean!</a><p>
<li><a href="deput2.html">Une D&eacute;putation</a><p>
<li><a href="deput.html">Les D&eacute;putations</a><p>
<li><a href="gdfelect.html">Eune bouanne &ecirc;lection!</a><p>
<li><a href="election.html">Les &Ecirc;lections</a><p>
<li><A HREF="lettre1890.html">Eune lettre d&eacute; 1890</A><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>
<li><a href="laurens2.html">St.-Laurens. - L'&Eacute;lection - R&eacute;ponse du Couosin John au Couosin Kli&eacute;ment</a><p>
<li><a href="maitjean.html">Ma&icirc;te Jean Dangni&eacute; sue l'Z&eacute;lections</a><p>
<li><a href="balo.html">Vote Secret, ou Votaies Par Balo</a><p>

<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="pmchiviethe.html">Ph'lip et sa chivi&egrave;the</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="painjuratship.html">Peter and the Juratship</a><p>
<li><a href="pmjuratship.html">No contest for the Juratship</a><p>
</ul>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
