<HTML>

<!-- Mirrored from members.societe-jersiaise.org/geraint/jerriais/cahouain_trip.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
<HEAD>
<TITLE>Si la p&acirc;raisse vos votait tout pllien d'sou pour faithe un p'tit trip</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Si la p&acirc;raisse vos votait tout pllien d'sou pour faithe un p'tit trip</h2></font></center><p>


Si la p&acirc;raisse vos votait tout pllien d'sou pour faithe un p'tit trip et si la p&acirc;raisse vos d&icirc;sait : V'l&agrave; qu'est bein, tu peux t'n'all&eacute; &agrave; Londres, te louogi au Cecil Hotel et nou' paietha touos tes frais. Si nou' vos disait tout chounna &agrave; condition de rendre visite &agrave; c&egrave;rtains m&ecirc;ssieux et l&ucirc;s dithe daeusse-tre&icirc;s mots, est-che qu'ou' ne s'&ecirc;tes pas dans la jouaie.<br/>
<br/>
Mais dia, si ch&egrave;s m&ecirc;ssieux vos f'thaient &agrave; comprendre, tout arriv&egrave;t l&agrave;, qu'i' n'ont pas l'temps d'&egrave;scout&eacute; vos raisons, que l'm&ucirc;s pour vous est d'ertouann&eacute; et d'rest&eacute; &agrave; vos caouff&eacute; siez vous ; qu'avec tout l'vent et les achies d'plluie, i' n'fait pas bon viagi, et qu' la m&eacute; est fort rude et pourrait vos d&eacute;traquer l'estouma, s&eacute;th&ecirc;tes 'ous content de ve&icirc;s vot' bieau p'tit viage s'en all&eacute; en fum&eacute;e comme du p'tun ?<br/>
<br/>
Ch'est ch'la qui faoudrait d'mand&eacute; &agrave; Moussieu Unt&egrave;t.<br/>
<br/>
Dr&ocirc;les de patholles. P't'&ecirc;tre bein qu'la s'maine tchi veint nou' z-y comprendra tchique chose.<br/>
<br/>
</div><div align="center">***<br/>
<br/>
</div><div align="left">Coumme j'vos l'ai d&egrave;sja dit, j'ai t&egrave;t &agrave; eunne vendue dans la belle p&acirc;raisse &agrave; la belle parisienne.<br/>
<br/>
V'l&agrave; tchi s'p&acirc;ssait siez m'n'anmin 'By Jim,' le seul houmme en J&ecirc;rri qu'ait ieu eunne m&eacute;daille pour bons et loyaux services &agrave; sa p&acirc;raisse ; eunne m&eacute;daille qu'a t&egrave;t bein m&eacute;thit&eacute;e, chette-l&agrave;, car jammais inspecteur de k'mins ne f&icirc;t m&ucirc;s s&acirc;n trav&acirc;s.<br/>
<br/>
Unne belle armou&egrave;the &agrave; tre&icirc;s pids, qui m'a servi d'niche pus d'unne fais, fut vendue.<br/>
<br/>
D'mandai&egrave;nt, John voulait l'y faithe cop&eacute; les tre&icirc;s aoute pids, parce qui y-en avait iun qui mantchait. V'l&agrave; qu'&eacute;thait tout g&acirc;t&eacute; et ma f&eacute;, quant au Caouan, il &eacute;thait mus aim&eacute; laissi l'armou&egrave;the ch&acirc;tchi un miot, que d'l'y cop&eacute; les pids.<br/>
<br/>
Nou voulait vendre un &egrave;stchelle, mais sabre de bouais, tchest qu'est ma&icirc;tre.<br/>
<br/>
Les vaques futent bein vendues et coumme se faisait m'n anmim : J'ai r'fus&egrave;t tant pour chutte vaque l&agrave;. Ch'tait la v&eacute;thit&egrave;t, car &egrave;tout iunne des pus belle vaque de Jerri.<br/>
<br/>
Le p'tit Conn&egrave;tablle fit la r'merque : P&acirc;sl&egrave;z pas d'ma&icirc;me.<br/>
<br/>
Et pourtchi pas, mon doux, puisque ch'est la puthe, plianne et entch&egrave;the v&eacute;thit&egrave;t.<br/>
<br/>
Coumme se faisait  m'n anmin : ch'est tout du <i>utmost</i> si&egrave;z nous, coumme dans la <i>House of Commons</i>. I' n'y a pon de maison dans la vingtaine qu'a un stock de vaisselle comme l&agrave;.<br/>
<br/>
La vendue alli bein, mais si l'Conn&ecirc;tablle l'&eacute;thait k'menchie, i' l'&eacute;thait p't'&ecirc;tre bein ieu daeux ou tre&icirc;s louis d'pus de fait.<br/>
<br/>
Que d'honneu ch't-ann&egrave;e et qu'il a bein raison d'&ecirc;tre fier coumme un rou&eacute;.<br/>
<br/>
Et p&icirc;s, tch'est qu'&eacute;tait content &egrave;ttou ? Ch'est l'Conn&ecirc;tablle, un moussieu de pa&icirc;ds qu'est l'boss des Chasses et d'sa p&acirc;raisse, et iou que m&eacute;, Caouan, j'irai Lundi, avec la d&eacute;putation, car ch'n'est pas l'arme au sergent-m&acirc;jeur d'artil'lie qui f'tha d'paeux au caouan.<br/>
<br/>
Jammais l'Counn&eacute;tablle n'avait ieu un miyieu d&icirc;n&eacute;. Oh ! my, mais ergardez : eunne rouelle, du jambon, du poddin d'riz, et bein d'aoutres choses, et s'il avait voulu eunne t&acirc;sse de th&egrave;s de biau tea-pot.<br/>
<br/>
I' y'a des gens qu'ont l'affront, tout d'ma&icirc;me. V'l&agrave; qu'est honteux. Av'ous jammais veu. Y faut y en av&eacute; d'l'affront de v'nin d&icirc;n&eacute; sans s'&ecirc;tre changi, pas seulement eunne bianche dja&icirc;nne.<br/>
<br/>
</div><div align="center">***<br/>
<br/>
</div><div align="left">J'ai ou&iuml;, au Britannia, que Fred s'en va erprendre pour Chantnyi. Walteur n'en veur p&ucirc;s, et l'aoutre Walteur des Siez Rues &eacute;thait eunne belle chance. Mais si Edward jun., qu'en veur bein &egrave;ttou, est candidat tch'est qu'en s'sa, bouannes gens ?<br/>
<br/>
<i><a href="gwdec.html">Caouain</a></i><br/>
<i>22/10/1910</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="cahouain_menneties1923.html">Viyant chein que l'Sieur Caouain mint dans la gazette d'Samedi pass&eacute;</a><p>
<li><a href="cahouain_sornettes.html">Ch'n'est pon des sornettes que j'vais vos raconter</a><p>
<li><a href="cahouain_camper.html">Couomme nous sait, il y a hardi de docteus</a><p>
<li><a href="cahouain_nouvelles.html">Mais o&ugrave;-est chu boustre d'caouan l&agrave; va p&ecirc;tchi toutes ses nouvelles?</a><p>
<li><a href="cahouain_ailes.html">Ah, mes bouannes gens, je n'sai' pon de tchi bord de donner des ailes</a><p>
<li><a href="cahouain_3bouais.html">Mardi au s&eacute;, j'tais jutchie sus ieun des trais bouais</a><p>
<li><a href="cahouain_ichinetla.html">Le caouan a t&egrave;t ichin, le caouan a t&egrave;t l&agrave;</a><p>
<li><a href="cahouain_niolin.html">L'boss veut une colonne de ton gnollin</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_trip.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
</HTML>

