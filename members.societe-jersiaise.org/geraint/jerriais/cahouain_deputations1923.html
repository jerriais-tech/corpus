<HTML>

<!-- Mirrored from members.societe-jersiaise.org/geraint/jerriais/cahouain_deputations1923.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
<HEAD>
<TITLE>Quant ch&egrave;s l'temps des d&eacute;putations</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Quant ch&egrave;s l'temps des d&eacute;putations</h2></font></center><p>

Quant ch&egrave;s l'temps des d&eacute;putations, si ch'est que l'sien qu'nous d'mande de r'prendre la poste pouor-une autre trais ans n'd'vise pon fort &egrave;s Etats, nous dit tr&eacute;jous que ce ne sont pas les d'vis qui comptent mais l'travas qui s'fait en couomitt&eacute;. Pouor seur, il y a hardi d'v&eacute;rith&egrave;t dans dith&egrave;t r'merques mais p't'&ecirc;tre bein que chein qui s'passe en Couomitt&eacute; n'est pon tr&eacute;jous pliaisant, surtout quant nous est un miot t&eacute;touanne de sa sorte.<br/>
<br/>
M&eacute;, j'ai oui pasler d'une sc&egrave;ne qui s'passi il y a tchique temps dans ieunne des salles du greffe et j'sais bein qu'un Recteur d'vint fort m&acirc;rri en viyant un d&eacute;put&eacute; fumer une cigarette.<br/>
<br/>
A dithe la v&eacute;rith&egrave;t, l'affaithe cauffi pu que la cigarette &agrave; notre D&eacute;put&eacute;, car chu Recteur &eacute;tait si m&acirc;rri qui s'l&egrave;vi et n'voulit pon craithe &agrave; l'extchuse que ch'tait par habitude que notre d&eacute;put&eacute; avait ieut l'malheur d's'pr&eacute;senter la cigarette &agrave; la becque!<br/>
<br/>
L'pouorre homme en resti touot &eacute;baubi en entendant l'sermon de Moussieu l'Recteur.<br/>
<br/>
Viyant que l'affaithe n'est pon encouore settl&eacute;e et qu'nos deux membres du Couomitt&eacute; sont pour seur des gens de religion, m&eacute;, touote b&ecirc;te que j'sis, j's'rais d'avis d'lus rappeler, pouor que lus mauvaise humeuthe s'n'aille en fum&eacute;e, que nous pouorrait dithe que la cendre de cigarette est buanne chose pouor rappeler &egrave;s grands d'la terre qu'nous n'est que cendres ou poussi&egrave;the, et qu'nous r'devindra cendres ou poussi&egrave;the, siez pids souos terre!!<br/>
<br/>
Ch'est p't'&ecirc;tre pouor chunna que nous fit mettre des ash-trays dans chutte salle tchiques jour d'vant.<br/>
<br/>
Honni soit qui mal pense &agrave; mes d'vis.<br/>
<br/>
</div><div align="center">***<br/>
<br/>
</div><div align="left">J'sais bein &egrave;ttout qu'a une r&eacute;union de gens de grande &eacute;ducation l'affaithe cauffi un p'tit et qu'un grand Conn&eacute;table s'm&acirc;rri et s'fit qu'il allait d&eacute;missioner couomme membre de chu Couomitt&eacute;. Pouor touot dithe, j'crais qu'il l'aurait fait &egrave;ttout car ch'est un homme de pathole mais j'n'crais pon qu'nous en entendra mot.<br/>
<br/>
Tais ta becque, Marie, n'en v'la assez pouor faithe vais que tu en sais plus que tu n'veur dithe!!<br/>
<br/>
</div><div align="center">***<br/>
<br/><img src="lizabe.jpg" width="350" height="80" alt="" title="" align="right" />
</div><div align="left">J'alli &egrave;ttout &agrave; la f&ecirc;te au <a href="elizabeth_castle.html">Ch&acirc;t&eacute; Elizabeth</a> et j'peur vos dithe que pas ieun d'nos grands des Etats n'eut l'mal de mer et il n'y eut rein a faithe pouor l'steward si steward y avait &agrave; bord. J'etais jutchie sus l'haut du m&acirc;t du <i>Duke</i> et j'vit bein touot chein qui s'passi &agrave; bord.<br/>
<br/>
Ch'est qu'il y en avait des &quot;chumin&eacute;es'' &agrave; bord du b&acirc;t&eacute;! Et de touotes les shapes.<br/>
<br/>
J'n'y couonnais rein en tout mais p't'&ecirc;tre bein que l'buanhomme Brown, l'seul en Jerri qui fabrique des chapiaux, aurait pu dithe lequel de ces top-hats nouos aurait pu envi&egrave;th au mus&eacute;e couomme tchuriosit&eacute; du temps pass&eacute;!<br/>
<br/>
J'couonnais une Missis qui n'eut pon besoin d'faire de th&eacute;e en rentrent si&egrave;z ly, opr&egrave;s la c&eacute;r&eacute;monie, car ch'est que l'Couomit&eacute; des Travaux Publics fit bein les choses et ch'n'tait pon des galettes qu'nous offrit &egrave;s invit&eacute;s mais de tchi b&eacute; buan, a en jugi par chein qu'oulle en mangi!! Viyant que n'v'la qui etait un miot chucr&eacute; et qui faisait hardi caud, par m&eacute;prinse pouor seur, deux fais j'la vit prendre une verr&eacute;e pliaine de champagne pouor la sienne qu'oulle avait quassiment supp&eacute; d'vant d'la mettre sus la table et d'commettre dith&egrave;t m&eacute;prinse.<br/>
<br/>
A buan entendeur salut!<br/>
<br/>
<i><a href="gwdec.html">Caouain</a></i><br/>
<i>9/6/1923</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="deput.html">Les D&eacute;putations</a><p>
<li><a href="paternel.html">Les ami&eacute;t&eacute;s d'un foyi paternel</a><p>
<li><a href="chatelizabe.html">L&eacute; Ch&acirc;t&eacute; L&icirc;zab&eacute;</a><p>
<li><a href="elizabeth_castle.html">L&eacute; Ch&acirc;t&eacute; L&icirc;zab&eacute;</a><p>
<li><a href="assembliee/lizabe2.html">Au Ch&acirc;t&eacute; Elizabeth</a><p>
<li><a href="lizabeth.html">L&eacute; Chat&eacute; Lizabeth</a><p>
<li><a href="gdfchoses2.html">Choses et autres</a><p>
<li><a href="gdfchoses6.html">Choses et autres</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_deputations1923.html by HTTrack Website Copier/3.x [XR&CO'2014], Tue, 15 Jul 2025 13:59:43 GMT -->
</HTML>

