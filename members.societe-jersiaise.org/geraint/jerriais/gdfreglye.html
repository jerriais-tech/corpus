<HTML>

<!-- Mirrored from members.societe-jersiaise.org/geraint/jerriais/gdfreglye.html by HTTrack Website Copier/3.x [XR&CO'2014], Tue, 15 Jul 2025 13:59:44 GMT -->
<HEAD>
<TITLE>R&egrave;gl'ye duthe mais d&ecirc;r&egrave;gl'ye n'duthe pas!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>R&egrave;gl'ye duthe mais d&ecirc;r&egrave;gl'ye n'duthe pas!</h2></font></center><p>
<br/>
<font size="-1"><i>San Antonio, Texas, <br/>
U.S.A.</i><br/>
<br/>
<i>L&eacute; 16 d&eacute; mar, 1968</i><br/></font>
<br/>
Moussieu l'R&eacute;dacteu,<br/>
<br/>
J'viyais dans la g&acirc;zette d&eacute; J&egrave;rri la s'maine pass&eacute;e tch'i' y'a p&acirc;lement d'&ecirc;tablyi eune cour pour les malfaiteurs, d&eacute; bas-&acirc;ge, comme i' y'en a en Angli&eacute;t&egrave;rre. Eh bein, j&eacute; n'sai pon tch'est tch'en est en Angli&eacute;t&egrave;rre, mais j'peux vouos dithe qu&eacute; j'en avons tout pliein en Am&eacute;thique, d&eacute; ches cours-l&agrave;, et &agrave; m'n id&eacute;e - et j&eacute; n'sis pon l'seul d&eacute; ch't id&eacute;e-l&agrave; - i' n'valent absol&ucirc;ment rein affaithe d&eacute; r'former les jannes malfaiteurs! Ch'est bein aisi d'comprendre pourtchi: Ch'est viyant tch'i' n'ont pon l'drouait d'les punni, et les malfaiteurs l&eacute; savent bein!<br/>
<br/>
Chein tchi s'arrive est qu'les pathents sont av&egrave;rtis d'compatha&icirc;tre d&eacute;vant l'Pr&eacute;sident ou Consilyi d'la cour, tchi n'est pon un juge, auve lus gar&ccedil;on ou fille. Au couothant d'eune longue conv&egrave;rs&acirc;tion en triangl'ye - pathents, fis et Pr&eacute;sident ou Consilyi - il' &ecirc;prouvent &agrave; d&ecirc;couvri la raison pour tch'est qu&eacute; l'gar&ccedil;on (ou la fille) a fait m&ecirc;ch&eacute;. Et pis l'Pr&eacute;sident d'mande &egrave;s pathents s'i' craient tch'i' peuvent contr&ocirc;ller (et corrigi au b&eacute;soin) l&eacute; gar&ccedil;on ou la fille &agrave; l'av'n&icirc;n. Sans doute i' disent qu&eacute; oui. Et pis i' d'mande au gar&ccedil;on s'i' s'en va ob&eacute;i &agrave; ses pathents, et i' r&ecirc;ponds qu'oui! Et y'a un moussieu tch'est appel&eacute; l'Ami d'La Cour (&quot;Friend of the Court&quot; en Angliais) tchi s'en va s'garder en rapport auve la situation, et la cour s&eacute; l&egrave;ve.<br/>
<br/>
La fouaibli&egrave;che d&eacute; tout chu proc&eacute;d&eacute;-l&agrave; est l'fait tch'i' n'y a pon d'punnition et qu'les jannes malfaiteurs l&eacute; savent bein et tch'i' sont pr&ecirc;ts &agrave; promett' autcheune chose -les prom&ecirc;sses n&eacute; cou&ocirc;tent rein - pour lus d&ecirc;haler d'embarras! L'id&eacute;e tch'est dri&eacute;the tout chennech&icirc;n, sans doute, est qu&eacute; quand les jannes sont condamn&eacute;s &agrave; peine d&eacute; prison, i' sont assuj&eacute;ttis &egrave;s mauvaises influences des malfaiteurs d&ecirc;j&agrave; en prison, et v'la tch'a l'dangi d'les faithe d&eacute;v'n&icirc;n cr&icirc;nminnels ieux-m&ecirc;mes. I' faut admettre qu&eacute; ch'est un vraie dangi, et qu'nou d&eacute;v'thait trouver tchique mouoyen d&eacute; l's emp&ecirc;chi d'aller en prison. Et ch'est &agrave; saver si l's &ecirc;coles &icirc;ndustrielles o&ugrave;'est tch'i' sont env'y&eacute;s en Angli&eacute;t&egrave;rre ont l'm&egrave;me &ecirc;ffet qu'la prison. Enfin, &agrave; m'n id&eacute;e, i' faut eune punnition d'tchique sorte, et eune cour tchi n'a pon l'drouait d'en donner ieune n'a autcheune valeu ni autorit&eacute;. J'ai tchiquesfais pens&eacute; qu'la badgette est un bouan mouoyen d'correction pour les jannes quand i' n'pathait pon y'aver mouoyen d'les corrigi autr&eacute;ment, mais ch'est p't &ecirc;t' consid&eacute;th&eacute; trop barbare en J&egrave;rri &agrave; ch't heu!<br/>
<br/>
J'en ai veu ichin, d'la barbarie! Quand j'arrivis &agrave; D&eacute;troit en 1923, l'pays 'tait souos la pi&ecirc;ssance d&eacute; <a href="gdfprohibition.html">la louai prohibitive d&eacute; la bouaisson</a>. Ch'tait un d'lit d'vendre d'la litcheu et d'en acater, &agrave; mains que ch'f&ucirc;sse souos prescription du docteu. L's apotitch&egrave;rs en avaient eune p&eacute;tite quantit&eacute; sus l'ais pour vendre comme m&eacute;d'cinne.<br/>
<br/>
Nou cr&eacute;thait qu'eune louai d'm&ecirc;me d&eacute;v'thait &ecirc;tre eune b&eacute;n&eacute;diction pour l&eacute; pays, mais ch'tait l'contraithe! La situation eut pour r&ecirc;sultat la cr&ecirc;ation d'une bande d&eacute; fripons tchi fa&icirc;saient eune forteune &agrave; transporter et vendre d'la litcheu acat&eacute;e frauduleusement au Cannada et au Mexique et transport&eacute;e pas bat&eacute; sus les rivi&egrave;thes de D&eacute;trait et d'Rio Grande. O&ugrave;'est tch'i' y'avait des ponts &agrave; traverser d'un pays &agrave; l'autre, y'en avait un tas transport&eacute;e en camions. Sans doute, les bouteilles 'taient patchies dans les c&acirc;sses tch'&eacute;taient m&egrave;rtchies souos bein des noms, comme des tinnes d&eacute; saumon ou d'sardinnes, ou des pot&eacute;es d&eacute; g'l&eacute;e, etc., et la douanne 'tait payie sus chez sou&ocirc;-disantes marchandises-l&agrave;!<br/>
<br/>
Dans l'chantchi o&ugrave;'est qu&eacute; j'travaillais, j&eacute; n'pouvions pon garder un honn&ecirc;te gardgien. Les fripons tchi faisaient chutte contr&eacute;bande-l&agrave; lus donnaient eune ch&icirc;nquantaine d&eacute; dollars pour les laissi d's'emb&egrave;rtchi lus c&acirc;ss&eacute;es d'litcheu dans la cauchie du chantchi la niet. Ch'tait autant comme les gages d'eune s&eacute;maine pour un ouvriyi dans chu temps-l&agrave;. Bein souvent j&eacute; rencontrais eune proc&ecirc;ssion d'motos plieins d'litcheu d's'emb&egrave;rtchie d'm&ecirc;me sus l'mat&icirc;n, en m'en allant en travas, et la police en t&ecirc;te! Les m&oelig;urs d&eacute; police et d'gens en pouver avaient tellement d&ecirc;t&eacute;rior&eacute; par aver les pattes gra&icirc;ssies et l'pouver d'acater d'la litcheu  louai ou pas louai  tch'i' n'y avait pus d'honn&ecirc;tet&eacute; par les c'm&icirc;ns!<br/>
<br/>
La fraude ou contr&eacute;bande payait si bein qu&eacute; les fraudeurs c'mench&icirc;drent &agrave; s'entre faithe la dg&egrave;rre. Eune bande s&eacute; muchait d'tchiquebord d'amain quand les cheins tch'avaient acat&eacute; d'la litcheu au Cannada 'taient en train d'la d&ecirc;ch&egrave;rgi au bord d&eacute; la rivi&egrave;the, et en temps propice i' sautaient d'ssus, pistolet en main, et lus volaient la cartcha&icirc;son et fichaient l'camp atout litcheu et camion! Dans des temps, s'i' s'adonnait tch'i' n'taient pon surpr&icirc;ns d'vant pouver d&ecirc;haler lus pistolets ieux-m&egrave;mes, les cheins tch'&eacute;taient &agrave; d&ecirc;ch&egrave;rgi la litcheu d&eacute; d'dans lus bat&eacute; s'&egrave;rb&icirc;nfraient! Dans chu cas-l&agrave; ch'tait au pus fort la pouque, et y'avait tchiquesfais des cad&acirc;vres laissis au bord d&eacute; la rivi&egrave;the par les gangnants!<br/>
<br/>
Tout chennech&icirc;n 'tait si tragique dans un pays mod&egrave;rne et suppos&ecirc;ment civilis&eacute;, qu'ou-s-allez p't &ecirc;t' craithe qu&eacute; j'sis &agrave; vouos conter des sornettes, mais j'vouos asse&ucirc;the qu&eacute; j'sis &agrave; vouos dithe la v&eacute;thit&eacute;. J'pouorrais vouos en raconter bein d'autre, mais ch&eacute; s'sa pour eune aut' fais!<br/>
<br/>
<i><a href="lefeuvre.html">George d'la Forge</a><br/>
23/3/1968</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfprohibition.html">I' s'en fait d'toutes les sortes, sinon la bouanne!</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfpolitique.html">La politique en Am&eacute;thique</a><p>
<li><a href="gdfdrive.html">Tout s'en va &agrave; la d'rive!</a><p>
</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/gdfreglye.html by HTTrack Website Copier/3.x [XR&CO'2014], Tue, 15 Jul 2025 13:59:44 GMT -->
</HTML>
