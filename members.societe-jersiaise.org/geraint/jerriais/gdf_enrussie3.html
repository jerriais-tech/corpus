<HTML>

<!-- Mirrored from members.societe-jersiaise.org/geraint/jerriais/gdf_enrussie3.html by HTTrack Website Copier/3.x [XR&CO'2014], Tue, 15 Jul 2025 13:51:38 GMT -->
<HEAD>
<TITLE>George d'la Forge en Russie 3</TITLE>
<META  name="keywords" content="JÃ¨rriais, language, langue, Russia, Moscow, travel, holiday, Leningrad">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En Russie</h2><p>
Tra&icirc;si&egrave;me partie</font></center><P>
<font size="-1"><I>Aigre, en Charente,<br>
France<P>
<P>L&eacute; 11 septembre, 1971</P></I></font>

<P>Moussieu l'R&eacute;dacteu,</P>
<P>Ieune des raisons qu'les gens n&eacute; pathaissent pon s'attendre d&eacute; ou&iuml; rein d'bouan entouorre la Russie est probabli&eacute;ment viyant qu&eacute; l'gouv&egrave;rn&eacute;ment d'chu pays-l&agrave; est ath&eacute;e. J'n'en disconveins pon qu'ch'est eune chose &acirc;ffreuse &agrave; envithagi pour un Chr&ecirc;tchien, et j'n'ai pon autcheune envie ni intention d'&ecirc;prouver &agrave; justifier chu proc&eacute;d&eacute;-l&agrave;. Mais j'ai 't&eacute; accou&ocirc;teunm&eacute; &agrave; la s'path&acirc;tion absolue d'l'&Eacute;glyise et d'l'&Eacute;tat en Am&eacute;thique, et v'la tch'i' n'm'avait pon frapp&eacute; tch'i' y'avait grand' diff&eacute;thence entre la "doctrine" des deux pays, s&eacute;non qu'l'Am&eacute;thique, ouaithe qu'oulle est ne&ucirc;tre au sujet d'l'importance d'eune &eacute;glyise ou d'l'autre, et qu'ou n'lus aigue pon financi&eacute;thement, ou n'lus met pon d'b&acirc;tons dans les reues, quandi qu'en Russie la <a href="erligion.html">r&eacute;ligion</a> 'tait consid&eacute;th&eacute;e endormi les gens et l's emp&ecirc;chi d'&ecirc;prouver &agrave; lus d&ecirc;haler. Mais Moussieu Richardson, nouot' d&eacute;vou&eacute; Minnistre &agrave; <a href="st_ouen.html">St. Ou&euml;n</a>, m'donnit un coupl'ye d'fielletons l'aut' Dinmanche tch'ont des r'cits d'un tas d'p&egrave;rs&eacute;tchutions d'c&egrave;rtains Chr&ecirc;tchiens viyant tch'i' p&egrave;rsistent &agrave; pratitchi lus r&eacute;ligion &agrave; l'ouv&egrave;rt, et les peunnitions subis par ches Chr&ecirc;tchiens-l&agrave; pour &ecirc;tre en d&eacute;lit d'la louai ont 't&eacute; t&egrave;rriblyi&eacute;ment s&eacute;v&eacute;thes.</P>
<P>J&eacute; n'peux pon dithe qu&eacute; j'ai veu rein d'it&eacute; en viageant dans l'pays. Sans doute j'n'ai pon &ecirc;prouv&eacute; &agrave; propagi la r&eacute;ligion l&agrave;, ni &agrave; distribuer des fielletons r&eacute;ligieux. J&eacute; n'sis pon dou&eacute; d'chu couothage-l&agrave; comme Chr&ecirc;tchien, et d'pis qu'ch'est contre la louai du pays j&eacute; n'l&eacute; f'thais pon dans autcheun cas. Ayant 't&eacute; &ecirc;l'v&eacute; dans eune office d'&ecirc;crivain en ville j'ai du resp&eacute; pour la louai d'ch&acirc;que pays qu&eacute; j'visite. En fait d'r&eacute;ligion, i' nouos fut dit par les dgides, et nou peut l'li&eacute;the dans les fielletons d'viage qu&eacute; l's agences vouos donnent, qu&eacute; ouaithe qu&eacute; l'&Eacute;glyise est s'path&eacute;e d'l'&Eacute;tat, les gens sont libres d'y aller, et l'adresse du Templ'ye Protestant des Baptistes &Eacute;vang&eacute;liques &agrave; <a href="moscou.html">Moscou</a> est donn&eacute;e comme nunm&eacute;tho 3 Rue Maly Vuzovsky Pereulok, et les s&egrave;rvices sont &agrave; siex heuthes au s&eacute; mardi, jeudi et sanm'di, et &agrave; dgiex heuthes au s&eacute; l'Dinmanche. L'adresse d&eacute; l'&eacute;glyise Catholique Romaine St. Louis est donn&eacute;e comme nunm&eacute;tho 7 Rue Markhlevsky, et la Synagogue Juive est au nunm&eacute;tho 8 Rue Astakhova, l&eacute; s&egrave;rvice &eacute;tant &agrave; dgiex heuthes au matin et &agrave; eune heuthe d&eacute;vant sol&eacute; couochant.</P>
<P>&Agrave; Odessa y'a sept &eacute;glyises Orthodoxes ouv&egrave;rtes au publyi pour les s&egrave;rvices, jours d&eacute; s'maine comme au Dinmanche, et y'a eune &eacute;glyise Catholique Romaine et eune &eacute;glyise Baptiste tchi sont l&agrave; pour les d&eacute;v&ocirc;ts &eacute;tout. I' pathait qu'ches &eacute;glyises-l&agrave; sont plieinnes touos les Dinmanches, mais i' faut avouer qu'ch'est l's anciens tchi les hantent et qu'les jannes n&eacute; pathaissent pon int&eacute;r&ecirc;ssis dans la r&eacute;ligion.</P>
<P>Les cath&eacute;drales Orthodoxes qu&eacute; nou trouve dans les grandes villes du pays sont sup&egrave;rbes &agrave; vaie atout lus "d&ocirc;mes" ou "coupoles" en forme d'ouognon, tchi r'lisent au sol&eacute; atout lus couv&egrave;rtuthes dor&eacute;es. Ouaithe tch'i'n'sont pon faites s&egrave;rvi pour l&eacute; tchulte, i' sont pr&eacute;s&egrave;rv&eacute;es et maint&icirc;nses comme mon&ucirc;ments historiques par l'&Eacute;tat en parfait ordre, et l&eacute; d'dans est un m&ucirc;s&eacute;e d'objets d'art et d'orn&eacute;ments eccl&eacute;siastiques.</P>
<P>L'Empire Russe c'menchit par l'assembli&eacute;e d'eune collection d'principaut&eacute;s auve Moscou comme capitale. Ivan IV, l&eacute; T&egrave;rribl'ye, fut l'preunmyi &agrave; adopter l&eacute; titre d&eacute; Tsar. D&eacute; ses successeurs, Pi&egrave;rre, l&eacute; Grand, tchi fondit Petersbourg, et Cath&eacute;rine II, agrand&icirc;drent l'empire par la contch&ecirc;te d&eacute; la Sib&eacute;rie et aut' parties d'l'Asie.</P>
<P>La r&eacute;volution d'1917, quand l'Arm&eacute;e et la Marinne &egrave;rf&ucirc;s&icirc;drent d&eacute; tither sus les travailleurs tchi s&eacute; r'binfraient contre l&eacute; Tsar, fut l&eacute; c'menchement d's'&eacute;v&eacute;nements tchi finn&icirc;drent par l'&ecirc;tablyissement d'eune r&eacute;publyique socialiste, et l'fanmeux Vladimir Oulianof dit <a href="leninne.html">L&eacute;nine</a> fut l'Preunmi&eacute; Minnistre. Nou peut dithe tch'il est v&eacute;n&eacute;r&eacute; qu&acirc;si comme un Bouan Dgieu par les Russes d'&agrave; ch't heu. L&eacute; drein Tsar, Nicholas II, sa Tsarina, san fis et ses quatre filles f&ucirc;drent ex&eacute;tchut&eacute;s en juilet, 1918, eune t&egrave;rribl'ye affaithe tchi n'est pon mentionn&eacute;e par les dgides tchi vouos montrent l'pays.</P>
<P>L'Union Sovi&eacute;tique d&eacute; nouos jours a fait un progr&egrave;s presque incriyabl'ye d&eacute;pis chu temps-l&agrave; d'trag&eacute;die. en industrie, ou produit autant d'machinn'nie dans un jour comme la Russie des Tsars faisait dans un an, et ses r&eacute;s&egrave;rves d&eacute; minn&eacute;ra, tch&egrave;rbon, bouais, etc., sont les pus grandes au monde.</P>
<P>En arrivant &agrave; L&eacute;ninegrad j'feunmes havr&eacute;s dans eune belle grande h&ocirc;tel d&eacute; chu nom-l&agrave;, situ&eacute;e au bord de la rivi&eacute;the N&eacute;va. D'la f'n&ecirc;tre d&eacute; ma chambre j'viyais l'navithe d&eacute; dg&egrave;rre Aurore tch'est ancr&eacute; dans la rivi&eacute;the et maint&icirc;nt comme mon&ucirc;ment historique viyant qu'ses matelots joign&icirc;drent les travaillers &agrave; l'occ&acirc;sion d'la r&eacute;volution d'1917. Ch'est un vi&egrave;r "croiseur" &agrave; trais cheunm'n&eacute;es, mais il est gard&eacute; comme neu. Eune sentinelle, un matelot arm&eacute;, garde l'entr&eacute;e d'la p&acirc;sserelle. Nou peut aller &agrave; bord et en prandre autant d'portraits comme nou veurt.</P>
<P>(<A HREF="gdf_enrussie4.html">&Agrave; si&eacute;the</A>)</P>
<P><a href="lefeuvre.html">George d'la Forge</a></P>
<P>&nbsp;</P>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>

<li><a href="gdf_enrussie1.html">George d'la Forge en Russie 1</a><p>

<li><a href="gdf_enrussie2.html">George d'la Forge en Russie 2</a><p>



<li><a href="gdf_enrussie4.html">George d'la Forge en Russie 4</a><p>

<li><a HREF="gdf_enrussie5.html">George d'la Forge en Russie 5</a><p>

<li><a href="gdfruss.html">George d'la Forge p&acirc;le d'la Russie</a><p>

<li><a href="russflm.html">Un viage en Russie</a><p>

<li><a href="gdf1799.html">Les Russes en J&egrave;rri</a><p>

<li><a href="russie.html">La Russie</a><p>

<li><a href="hldruss.html">Harold Le Druillenec en Russie</a><p>

<li><a href="gdfrusse.html">L&eacute; r&eacute;giment appel&eacute; 'Les Russes'!</a><p>

<li><a href="terresainte.html">Un Viage en T&egrave;rre Sainte</a><p>

<li><a href="nouormandie1955.html">Un viage en Nouormandie</a><p>
<li><a href="insonmnie.html">M&eacute;n &icirc;nsonmnie. Honm&eacute;the. N&eacute; v'lo l&eacute; raide cannevas</a><p>
<li><a href="yevtushenko.html">Ma douoche veindra</a><p>
<li><a href="mayakovsky.html">Ch&acirc;tchun &agrave; san go&ucirc;t</a><p>
<li><a href="girafe.html">Girafe</a><p>
<li><a href="elephant3.html">L&eacute; P'tit &Ecirc;l&eacute;phant</a><p>
<li><a href="perrot.html">L&eacute; P&egrave;rrot</a><p>
<li><a href="sonnetng.html">Sonnet</a><p>
<li><a href="rhinocerosng.html">Rhinoc&eacute;ros</a><p>
<li><a href="sinbadng.html">L'Aigl'ye &agrave; S&icirc;nbad</a><p>
<li><a href="brulionng.html">La Bru au Lion</a><p>
<li><a href="kangaroung.html">Kangarou</a><p>
</UL>
</FONT>
&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdf_enrussie3.html by HTTrack Website Copier/3.x [XR&CO'2014], Tue, 15 Jul 2025 13:51:38 GMT -->
</HTML>
