<HTML>

<!-- Mirrored from members.societe-jersiaise.org/geraint/jerriais/satis.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
<HEAD>
<TITLE>Chanson du R'nouv&eacute;</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>Chanson du R'nouv&eacute;</h2></font><p>
<I><font color="#215e21">Au Bo&egrave;s</font><p></CENTER>
</I>
<CENTER><TABLE><TR><TD>
Quand les femmes d'Angli&eacute;terre<br>
Ne d'mand'dont pus d'voter,<br>
Et qu'les siennes de Jerry<br>
Ne s&eacute;thont pus caqter,<br>
Quand l'z'aviers de neuf ans<br>
N'fumthont pus d'cigarettes,<br>
P't'&ecirc;tre que nos esp&eacute;thances<br>
Se trouvthont satisfaites!<p>

Quand autou' du Weighbridge<br>
Nou n'verra pus d'pi&egrave;rcheux,<br>
Quand nou tr&ecirc;tha les poules<br>
Et qu'les vaques donn'nont d'z'oeux,<br>
Quand les voleurs tchit'tont<br>
A lus tromper d'pouchette,<br>
P't'&ecirc;tre que nos esp&eacute;thances<br>
Se trouvthont satisfaites!<p>

Quand l'z'&ecirc;crivains voudront<br>
Faithe des contrats pour rain,<br>
Quand E.B. n'p&acirc;l'la pus<br>
D'l'importation du fain,<br>
Quand du bord de l'Etacq<br>
N'y&eacute;tha pus d'patates faites,<br>
Oh! Nos esp&eacute;thances - p't'&ecirc;tre -<br>
Se trouvthont satisfaites.<p>

Quand aux d&icirc;niers annuels<br>
Nou ne f'tha pus d'discours,<br>
Quand l'Juge Vaudin n'verra<br>
Pus d'ivrognes &agrave; sa Cour,<br>
Quand les messieurs vivront<br>
Sus d'ieau et d'la galette,<br>
Nos esp&eacute;thances pourraient<br>
Se trouver satisfaites.<p>

Quand les dames souos lus nez<br>
Cra&icirc;tront d'&ecirc;paisses moustaches,<br>
Quand l'z'&acirc;nes ob&eacute;ithont<br>
Tout d'suite au sien qui cache,<br>
Quand les p&ecirc;tcheurs happ'thont<br>
Des maqu&eacute;thiaux, sans b&egrave;tte,<br>
Nos esp&eacute;thances pouorraient<br>
Path&icirc;tre &ecirc;tre satisfaites!<p>

Quand l'z'h&ocirc;louoges et les montres<br>
Dithont toutes le m&ecirc;me quart,<br>
Quand les chasseurs prendront<br>
D'z'alouettes pour des canards,<br>
Quand personne ne trouv'tha<br>
A r'dithe sus les Gazettes<br>
Nos esp&eacute;thances alors<br>
Pouorraient &ecirc;tre satisfaites!<p>

En un mot, quand la m&eacute; voudra nouos ob&eacute;i<br>
Et qu'nou tchilla d'z'ouognions dans les branques du p&eacute;thi,<br>
Quand l'incriyabl'ye enfin se trouvtha accompl'yi<br>
J'pouorrons esp&eacute;ther d'vaie <I>l'pavage en bo&egrave;s fini.<p>

<a href="ejluce.html">Elie</a><br>
</I><p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="miraclle.html">Une Douzaine de Miraclles</a><p>
<li><a href="verites.html">Quiques V&eacute;rit&egrave;s</a><p>
<li><a href="resol.html">R&ecirc;solutions</a><p>
<li><A HREF="dergny_diton.html">L&eacute; Dergny d&eacute; nos Ditons</A><p>
<li><a href="ditesme.html">Dites-m&eacute;</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/satis.html by HTTrack Website Copier/3.x [XR&CO'2014], Tue, 15 Jul 2025 14:03:58 GMT -->
</HTML>
