<HTML>

<!-- Mirrored from members.societe-jersiaise.org/geraint/jerriais/gdfgaz6.html by HTTrack Website Copier/3.x [XR&CO'2014], Tue, 15 Jul 2025 13:45:02 GMT -->
<HEAD>
<TITLE>Dans la G&acirc;zette</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dans la G&acirc;zette</h2></font></center><p>


<i><font size="-1">Trenton, Michigan,<br/>
U.S.A.<br/>
L&eacute; 15 d&eacute; novembre, 1975.<p></font></i>

Moussieu l'R&eacute;dacteu,<p>

Quand nou-s-est hors J&egrave;rri, l'arriv&eacute;e d&eacute; la &quot;Jersey Weekly Post&quot; est eune grand' f&ecirc;te, et j'veins d'&egrave;rch&eacute;ver la cheine du deux d'octobre. Ch'est vrai qu'les nouvelles d&eacute;dans ont d&ecirc;j&agrave; siez s'maines et qu&eacute; j&eacute; l's avais probabli&eacute;ment veues d'vant tchitter J&egrave;rri, mais v'la tchi n'm'a pon emp&ecirc;chi d'les r'li&eacute;the. D&eacute; chutte distance ch'est comme s'il' 'taient d'&agrave; ch't heu!<p>

La chose tchi m'a frapp&eacute; l'pus dans chutte g&acirc;zette est la magnifique lettre d&eacute; Messire Robert Mathet, D&eacute;put&eacute; d'St. Br&eacute;lade, au sujet d'la politique en J&egrave;rri. N&eacute; v'la eune lettre tchi vaut la peine d&eacute; li&eacute;the et tchi d&eacute;vthait &ecirc;t' l'&ecirc;vangile politique d&eacute; l'&Icirc;le, car oulle est plieinne d&eacute; sagesse, d&eacute; ra&icirc;son et d'bouan sens. Ou d&eacute;vthait &ecirc;t' appr&icirc;nse par tchoeu par touos l's &icirc;ndividus tchi n'sont pon J&egrave;rriais d'na&icirc;ssance ni d'race mais tchi jouissent du privil&egrave;ge d&eacute; d'meuther en J&egrave;rri et tchi veulent &ecirc;t' &ecirc;lus pour si&eacute;gi dans L's &Ecirc;tats et boulev&egrave;rser tout ch'tch'a bein s&egrave;rvi pour gouv&egrave;rner l'&Icirc;le dans l'p&acirc;ss&eacute;.<p>

I' m'sembl'ye qu&eacute; L's &Ecirc;tats ont d&ecirc;j&agrave; consid&eacute;th&eacute; et vot&eacute; contre la proposition d&eacute; la D&eacute;put&eacute; Joan du Feu d'emp&ecirc;chi la Police Honorifique d&eacute; fouoilli quand oulle est appel&eacute;e. Ch'est dr&ocirc;le comme y'a des gens tchi veulent favoriser l'malfa&icirc;teur et faithe la t&acirc;che d&eacute; la Police pus difficile, et j'ai h&acirc;te d&eacute; vaie l'r&ecirc;sultat d's &ecirc;lections d'chu mais.<p>

En li&ecirc;sant qu'les grands batchieaux ont d'la peine &agrave; entrer et r'sorti d'la ca&ucirc;chie en ville quand y'a des temp&ecirc;tes, m&eacute; fait penser qu'nou d&eacute;vthait admither les cap'taines et pilotes tchi peuvent controller des grands navithes d&eacute; m&egrave;me dans eune r&eacute;lativement p'tite ca&ucirc;chie comme la nouotre, et les condithe trav&egrave;rs l'entr&eacute;e tchi n'est pon fort pus large qu&eacute; l'bat&eacute; m&egrave;me. Et quand ch'est des vents d'sud, tchi poussent contre l&eacute; bord et toute la londgieu du navithe, i' dait &ecirc;t' l&eacute; dgi&acirc;bl'ye &agrave; conf&ecirc;sser, en sortant d'l'entr&eacute;e, &agrave; li pointer l'nez au large d&eacute;vant &ecirc;t' pouss&eacute; au pliein contre l'esplanade.<p>

J&eacute; v'nons d'aver eune temp&ecirc;te ich&icirc;n auve des dg&ecirc;les d&eacute; vent d&eacute; huiptante milles &agrave; l'heuthe sus l'grand Lac Superior, et iun d'nouos grands navithes, l&eacute; <a href="#note">Ernest Fitzgerald</a>, sept chent v&icirc;ngt-neu pids d'long, a coul&eacute; dans eune profonde (525 pids) partie du lac auve s&eacute;n &ecirc;tchipe d&eacute; v&icirc;ngt-neuv hommes. L&eacute; Fitzgerald 'tait ch&egrave;rgi d'trente mille tonnieaux d'minn&eacute;ra d'f&eacute; pour la compangnie Great Lakes Steel Corporation &agrave; Ecorse, Michigan, pas bein liain d'ich&icirc;n. Autchun membre de s'n &ecirc;tchipe n'a 't&eacute; sauv&eacute;. L&eacute; Fitzgerald fut b&acirc;ti en 1958 dans l'chantchi o&ucirc;'est qu&eacute; j'soulions travailli, man fr&eacute;the Fra&icirc;nque et m&eacute;, &agrave; Ecorse &eacute;tout, et i' cou&ocirc;tit sept millions d'dollars &agrave; b&acirc;ti et 'tait l'pus grand bat&eacute; &agrave; navidgi les Grands Lacs dans l'temps. P&egrave;rsonne n&eacute; sait tch'est tch'a 't&eacute; la cause d&eacute; sa p&egrave;rte. Un aut' navithe tchi l'si&eacute;vait &agrave; dgiex milles d&eacute; distance viyait ses veues et i' dispath&ucirc;drent d'un moment &agrave; l'autre, et l'&icirc;nmage du navithe dispathut d&eacute; s'n &ecirc;cran d'radar en m&egrave;me temps.<p>

En temp&ecirc;te, l's ieaux des Grands Lacs sont aussi rudes comme la grand' m&eacute; d's oc&eacute;ans, mais les lou&ecirc;mes sont pus courtes et m&egrave;me pus dangereuse qu&eacute; les longues lou&ecirc;mes rou&ocirc;lantes d&eacute; la m&eacute;. Les vents du mais d'novembre ich&icirc;n sont hardi orageux, et qu&acirc;si touos les naufrages d&eacute; navithes ont ieu lieu dans les Grands Lacs, sustout dans l&eacute; Lac Sup&eacute;rieur, dans chu mais.<p>

En p&acirc;lant d'navithes, j'tais content d'vaie qu'la compangnie Condor Ltd, s'en va p't-&ecirc;tre acater un Boeing Jetfoil pour la trav&egrave;rs&eacute;e d&eacute; <a href="st_helyi.html">St. H&eacute;lyi</a> &agrave; <a href="saintmalo.html">St. Malo</a>. Les Condor en s&egrave;rvice ch't &ecirc;t&eacute; ont fait la trav&egrave;rs&eacute;e un plia&icirc;si. Ch'est mangnifique quand nou pense qu&eacute; nou va &agrave; Saint Malo dans mains d'la ma&icirc;ntchi du temps qu'les navithes du temps p&acirc;ss&eacute; prannaient &agrave; faithe l&eacute; viage.<p>

J'm&eacute; d'mande si l&eacute; &quot;Island Development Committee&quot; a finnalement donn&eacute; p&egrave;rmission au Sieur Bower d&eacute; b&acirc;ti des cottes &agrave; couochons dans san clios pr&egrave;s des Potithons d&eacute;pis qu&eacute; l&eacute; &quot;Review Board&quot; a fait sa r'qu&eacute;mande. I' faut donner cr&eacute;dit au S&eacute;nateu Shenton pour aver a&icirc;dgi au Sieur Bower &agrave; pliaidgi sa cause. Quant &agrave; m&eacute;, j&eacute; n'peux s&eacute;non penser &egrave;s pouorres b&ecirc;tes &agrave; saie tchi sont &agrave; l'&icirc;njuthe du temps dans un grand clios et &agrave; souffri d'la fraid et du mauvais temps d'hiv&eacute;. &Agrave; m'n id&eacute;e, si l'Sieur Bower n&eacute; r'chait pon la p&egrave;rmission d'b&acirc;ti des cottes, les pou&ocirc;rres annimaux, d&eacute;pis qu'la mort l's attend dans autchun cas, es'saient pus heutheux dans l'saleux qu&eacute; d'&ecirc;t' &agrave; patouoilli dans l'pit&eacute;.<p>

<i><a href="lefeuvre.html">George d'La Forge</a> <br/></i>
<br/>

&nbsp;<p>

<font size="2">

<a name="note"><font size="-1"><i>(Ch&eacute; n'tait pon l&eacute; &quot;Ernest Fitzgerald&quot; mais l'navithe avait nom &quot;Edmund Fitzgerald&quot;)</i></font></a>

   <br/>
&nbsp;<p>

<font size="2">

<I>Viyiz &eacute;tout:</I><p>

<ul>


<li><a href="assembliee/gazette1978.html">Visite &agrave; la g&acirc;zette</a><p>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfgaz4.html">Dans la G&acirc;zette...</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfnouvelles2.html">Des nouvelles de J&egrave;rri</a><p>
<li><a href="gdfnouvelles1968.html">Des nouvelles d&eacute; Jerri!</a><p>
<li><a href="gdfnouvelles3.html">Des Nouvelles d&eacute; J&egrave;rri</a><p>
<li><a href="gdfnouvelles1968b.html">Les nouvelles d&eacute; J&egrave;rri sont tr&eacute;jous les beinv'nues!</a><p>
<li><a href="gdfintethet.html">Nouvelles d'&icirc;nt&eacute;th&ecirc;t</a><p>
<li><a href="gdfweekly.html">La Bouanne 'Jersey Weekly Post'!</a><p>


<li><a href="gdfme.html">La vie d'aut' fais en m&eacute;</a><p>
<li><a href="gdfnaufragi.html">Papa fut Naufragi!</a><p>
<li><a href="gdfnaufragi2.html">Les d'vis du Bouan'homme George</a> (na&ucirc;fragi)<p>
<li><a href="gdfnaufragi3.html">Les d'vis du Bouan'homme George</a> (na&ucirc;fragi)<p>
<li><a href="laurel.html">La Perte du Coutre "Laurel"</a><p>
<li><a href="gdfpeque.html">La P&ecirc;que</a><p>
<li><a href="gdfrobins.html">Les runs des Rob&icirc;ns</a><p>

<li><a href="gdfameth.html">D'&egrave;rtou en Am&eacute;thique</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdfamethique1977.html">D'&egrave;rtou en Am&eacute;thique</a><p>
<li><a href="gdf7heuthes.html">Dans sept heuthes!</a><p>

<li><a href="gdfcouochons.html">Les D'vis du Bouan'homme George</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfgaz6.html by HTTrack Website Copier/3.x [XR&CO'2014], Tue, 15 Jul 2025 13:45:02 GMT -->
</HTML>

