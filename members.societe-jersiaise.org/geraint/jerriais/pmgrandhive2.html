<HTML>
<HEAD>
<TITLE>L&eacute; Grand Hiv&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Grand Hiv&eacute;</h2>
Le Portinf&eacute; se r'souveint<br/></font></center><p>
<br/>
Moussieu l'Editeu,<br/>
<br/>
L'autre jour je rencontrit un certain membre d's'<a href="etats.html">Etats</a>, et, en conversant, j'l'y d'mandit s'il avait trouv&eacute; fraid dans la Chambre le jour d&eacute; d'vant. &quot;Car,&quot; j'l'y dit, &quot;siez nous, m&ecirc;me aupi d'un bouon feu, dans la tchuisine, j'e&ucirc;mes &agrave; nos abri&eacute;, la bouonnefemme et m&eacute;, pour nos gard&eacute; cauds.&quot;<br/>
<br/>
&quot;Ah, grand doux,&quot; y raiponnit, &quot;nou n'g&egrave;le pas dans l's'Etats j't'asseuze, man Ph'lip. Pour dithe vrai, y fait tchiquefais trop caud, et nous est content quand nou d&egrave;shalle, d'pouv&eacute; aval&eacute; un mio d'air. Tu v&eacute;, y'a un grand boileur tch'est tr&eacute;jous allum&eacute; en temps, et sans doute y br&ucirc;le un tas d'ch&egrave;rbon. Mais ch'est bein n&eacute;cessaithe, car v'la tchi ne f'thait pas si les membres v'naient en ville pour attrap&eacute; une su&eacute;e d'fraid ou m&ecirc;me une enflamm&acirc;tion des poumons.&quot;<br/>
<br/>
J'racontit chonna &agrave; la Merrienne quand vint l's&eacute;, et ou r'm&eacute;rchit qu'une bouonne maladie ne f'thait pas d'ma &agrave; plusieurs membres qu'ou pou&ocirc;rrait nomm&eacute;. &quot;Et apr&egrave;s tout,&quot; oulle ajou&ocirc;tit &quot;m&ecirc;me un entrepreneur &agrave; l'drouait de t&acirc;chi d'g&acirc;gni sa vie, sans p&acirc;sl&eacute; du f&ocirc;ssoyi.&quot;<br/>
<br/>
J'eut &agrave; souorithe, car quand la Merrienne se met &agrave; p&acirc;sl&eacute; d'm&ecirc;me, oulle s tchiquefais de bein dr&ocirc;les d'id&eacute;es. Epis j'me mint &agrave; r&eacute;fli&eacute;chi que dans l'couothant d'notre vie j'avions veu d's'hivers quand la fraid 'tait assez pour vos g'l&eacute; la mo&euml;lle dans l's'os. Et je d'mandit &agrave; la Merrienne s'oulle avait oubli&eacute; les siez s'maines d'hiv&eacute; en mil huit chents nonante-six.<br/>
<br/>
&quot;Dame, n&acirc;nin,&quot; ou raiponnit, &quot;ch'tait un hiv&eacute;, comme nou n'avait jamais veu, et comme nou n'a pas veu d'pis. Ch'tait dans l'mitan du mais d'Janvyi qu'la g'l&eacute;e qu'menchit, et pour siez s'maines, nou n'pouvait pas mettre frouque ou b&ecirc;que dans la terre. Nou disait m&ecirc;me que dans yunne ou deux p&acirc;raisses, n'y'avait pas moyen d'ens&eacute;v'li les morts, et qu'les c&ocirc;ffres restaient dans les salles parou&acirc;issiales pour le temps, mais ch'tait p't'&ecirc;tre pas vrai.&quot;<br/>
<br/>
&quot;Je n'sais pas,&quot; j'l'y dit, &quot;mais j'me r'souveins que touos les matins l'iau dans notre chambre tait g'l&eacute;e, et tchi fallait mettre le ticlye s&ucirc;s l'feu si nou voulait lav&eacute; san visage.&quot;<br/>
<br/>
&quot;V&egrave;the,&quot; ou dit, &quot;et nous appr&eacute;hendait d'av&eacute; &agrave; sorti du liet. Et &agrave; bas nou n'pouvait pas vais &agrave; travers des f'n'&ecirc;tres. quant &agrave; la fraid j'mettais une d&eacute;mi-douzaine de cotillons, mais je n'pouvais pas m'&ecirc;cauff&eacute;. J'e&ucirc;mes bein d'la chance de pouv&eacute; en pass&eacute; &agrave; travers, man Ph'lip.&quot;<br/>
<br/>
&quot;J'me r'souveins etout,&quot; j'l'y dit, &quot;que j'p&eacute;rdit p&ucirc;s d'la maintchi d'ma s'menche la preumi&eacute; niet, et qu'bein d'autres taient pi&egrave;thes que m&eacute;. etout, y nos vint d'France des <a href="ouaise.html">ou&acirc;isieaux</a> sans nombre - des grives, des piacards, des pi&ecirc;vres et bein d'autres. Mais nou n'gagnait rain d'les tith&eacute; car y n'avaient qu'la p&eacute; et l's'os.&quot;<br/>
<br/>
&quot;Tu m'en apportais touos les jours,&quot; ou dit, &quot;et j'les gardais dans la tchuisine, Tu t'pliaignais tchiquefais d'la sal't&eacute;, mais tu'aimais &agrave; les vais vol&eacute; ichin &agrave; la le long des jours. Quand vint le r'nouv&eacute; tout s'en fut sinon une chi&egrave;tche p'tite rouorgorge, mais un biau matin ou trouvit un amouotheux, et la v'la horte se mathi&eacute;. Oh damme v&egrave;the, ch'tait un hiv&eacute;. Et r&eacute;ellement, Ph'lip, quand nou s'en r'souveint, je n'sais pas pourtchi qu'nou s'pliaint du temps tchi fait ach'teu.&quot;<br/>
<br/>
&quot;Tu'as raison,&quot; j'l'y dit, &quot;mais avec chonna, j'n'ai pas r'oubli&eacute; que ch't'ann&eacute;e l&agrave; j'avais des r'fr&eacute;deuses s&ucirc;s l's'ouoth&eacute;lles, s&ucirc;s mes mains et m&ecirc;me s&ucirc;s l'bu d'man nez. Nous enduthait l'temps, mais nou souffrait quand-m&ecirc;me.&quot;<br/>
<br/>
&quot;Tu n'tais pas l'seul,&quot; ou dit. &quot;M&eacute;, j'avais des r'fr&eacute;deuses s&ucirc;s touos l's'ort&eacute;ts, et souvent je n'pouvais pas dormi d'niet. Mais, n'y'a pas d'soin, j'avons pass&eacute; d'pi&egrave;thes temps dans notre vie, et j'sommes ocquo l&agrave;.&quot;<br/>
<br/>
&quot;V&egrave;the, ma vieille,&quot; j'l'y dit, &quot;et j'&eacute;sp&egrave;the que che s'sa ocquo pour une p&ocirc;se.&quot;<br/>
<br/>
<i>Ph'lip<br/>
Chroniques de Jersey 17/1/1953</i><br/>
<br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="tempsvoc.html">L&eacute; temps</a><p>
<li><a href="pmgrandhive.html">M&eacute;mouaithes du Grand Hiv&eacute;</a><p>
<li><a href="pmfraid2.html">Merrienne et l'temps fraid</a><p>
<li><a href="pmliet.html">Ph'lip aime san liet</a><p>
<li><a href="pmfraid.html">Pus fraid que Jamais?</a><p>
<li><a href="fre.html">La Fr&eacute;</a><p>
<li><a href="fraid.html">Ah! Fait i' fraid!</a><p>
<li><a href="gdffraid2.html">I' fait fraid!</a><p>
<li><a href="pmcold.html">Merrienne complains of the cold</a><p>
<li><a href="pmouragan.html">L'Ouragan &agrave; Portinf&eacute;</a><p>
<li><a href="hive.html">L'Hiv&eacute;</a><p>
<li><a href="pmminsethe.html">D'la m&icirc;ns&egrave;the &agrave; Port&icirc;nf&eacute;</a><p>

<li><a href="hiver.html">L'Hiver</a><p>

<li><a href="damenature.html">Dame Nature</a><p>
<li><a href="hive_syvret.html">La campangne en hiv&eacute;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
