<HTML>
<HEAD>
<TITLE>Des Frites</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Des Frites</h2></font></center><p>

&nbsp;<p>
<CENTER>
<TABLE>
<TR>
<TD>

Si l&eacute; cann&eacute; t'a tremp&eacute; auve s&eacute;n ieau,<br>
Si l&eacute; c'm&icirc;n d'hal'lie t'a ch&acirc;tchi en miettes,<br>
Si les ortchies t'ont pitchi coumme un fo,<br>
I' t'faut des frites dans du papi d'g&acirc;zette.<br>
<br>
Tchi faithe don quand tu'es au pus grand m'sesp&eacute;?<br>
Quand ta neu c'm&icirc;nse est tr&icirc;lyie en chitchettes?<br>
N'y'a qu'un seul mouoyen d&eacute; t'ravigotter:<br>
Mangi des frites dans du papi d'g&acirc;zette.<br>
<br>
Quand tu'es g&ecirc;n&eacute;, troubli&eacute; et mal &agrave; l'a&icirc;se,<br>
Ou tortuth&eacute; par d&ecirc;mons &egrave;s p&icirc;nchettes,<br>
Hale tan vinnaigre, tan s&eacute;, ta mayonnaise,<br>
Et mange des frites dans du papi d'g&acirc;zette.<br>
<br>
Nou mang'geait bein un j'va, et ch'na sans frites,<br>
Mais si tu n'as ni cout&eacute; ni fourchette,<br>
Tch'est qu'nou mange auve l&eacute; pus grand plia&icirc;si? Vite!<br>
Oui-dgia! Des frites dans du papi d'g&acirc;zette!<br>
<br>
Mais m&ecirc;me quand tu'es l'pus bas, l'pus m&icirc;ns&eacute;th&acirc;bl'ye,<br>
N&eacute; pense pon &agrave; mangi ni r'nards ni b'lettes.<br>
&Agrave; lus pliaiche met du pa&icirc;sson sus la tabl'ye,<br>
Auve tchique bouonnes frites dans du papi d'g&acirc;zette.<br>
<br>
N&eacute; couque pon tan tchian, n'mange-en pon les pattes;<br>
N'fai pon nitout eune &ecirc;tuiv&eacute;e d'Minette.<br>
Tes annimaux, m&ecirc;me auve d'la sauce d'tonmate,<br>
N'valent pon des frites dans du papi d'g&acirc;zette.<br>
<br>

<i><a href="jerpoem.html">Geraint Jennings</a></i><br>
Ao&ucirc;t 2002<br></i>


</TD>
</TR>
</TABLE>
</CENTER><p>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><P><A HREF="ghva.html">D'la Viande de gh'va!</A></P>
<li><a href="mangidescats.html">Mangi des cats?</a><p>
</UL>
</FONT>




&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
