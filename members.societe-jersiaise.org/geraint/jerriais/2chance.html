<HTML>
<HEAD>
<TITLE>Eune Deuxi&egrave;me Chance</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Eune Deuxi&egrave;me Chance</h2></font></center><p>
<CENTER><TABLE><TR><TD>
J'm&eacute; rassouveins quand j'tais filliette, <br>
D&eacute; man grand-p&eacute;the; j&eacute; l'vai &agrave; ch't heu!<br>
Sa vouaix trantchile, san doux sou&ocirc;ri, <br>
Et tr&eacute;jous d&eacute; si bouonne humeu ; <br>
Coumment qu&eacute; d&icirc;nmanche et sus s'maine, <br>
Sol&eacute; ou plyie, i' 'tait tout l'temps <br>
Drait coumme un bouais, auv' la t&ecirc;te nue <br>
Ses g'veux touos bliancs et &egrave;rlisants.<br>
<br>
Un jour quand i' m'print sus ses genouors,<br>
J'l&icirc; d'mandis, coumme eune moussette f'thait,<br>
D&eacute; m'dithe la raison qu&eacute; ses g'veux<br>
&Eacute;taient d&eacute;-m&ecirc;me, bliancs coumme eune n&eacute;.<br>
I' m'r&ecirc;ponnit bein s&eacute;thieusement<br>
Et d'eune vouaix toute &ecirc;mutionn&eacute;e :<br>
&quot;Pour m&eacute; rassouv'nin d'eune prom&ecirc;sse<br>
Qu&eacute; j'fis, ma p'tite, y'a bein d's ann&eacute;es&#173; -<br>
<br>
N'oublyie janmais qu&eacute; dans les cieux <br>
Y'a un <a href="bouondgieu.html">Bou&ocirc;n Dgieu</a> qui souongne d&eacute; nous, <br>
Et t&acirc;che d&eacute; faithe tr&eacute;jous san d'si, <br>
Pour &ecirc;tre un bouon exemplye &agrave; tous&quot;. <br>
Sus chla i' m'dit d'm'en aller jouer, <br>
Et, mousse qu&eacute; j'tais bein seux j'filis <br>
N&eacute; r'pensant dg&eacute;the &egrave;s mots d'avis, <br>
Ni &agrave; chein qu'Papa m'avait dit.<br>
<br>
Mais &agrave; m'suthe qu&eacute; j'v&icirc;ns &agrave; grandi, <br>
J' c'menchis &agrave; r'counna&icirc;tre sa bouont&eacute;; <br>
Et comprendre pourtchi qu' par les gens <br>
Il 'tait aim&eacute; et respect&eacute;. <br>
Les &ecirc;fants, les b&ecirc;tes et l's oua&icirc;sieaux <br>
Avaient un bouon anm&icirc;n en li. <br>
Tous au b&eacute;soin 'taient seux d&eacute; s'n aide, <br>
F&ucirc;ssent gratteux d'routes ou grand f&egrave;rmyi.<br>
<br>
I' v&ecirc;tchut, jusqu'&agrave; nonante ans <br>
D&eacute;vant qu'la vouaix d'san Cr&eacute;ateur, <br>
En r&ecirc;compense pour ses s&egrave;rvices <br>
L'app'lit pour &ecirc;tre auv' li ailleurs. <br>
Ch'tait dans l'fond d'l'hiv&eacute; qu'i' s'en fut, <br>
Paisibli&eacute;ment et sans dg&egrave;rni; <br>
Et l&eacute; temps sombre et si trantchile <br>
Sembliait &eacute;tout &ecirc;tre en deu d'li !<br>
<br>
Duthant l's&egrave;rvice &agrave; s'n ent&egrave;rrement, <br>
Coumme un mithacl'ye l'sol&eacute; s'm&ocirc;trit, <br>
Travers d'la f'n&ecirc;tre en d'ssus d'l'autel <br>
Jusqu'&agrave; sus san c&ocirc;ffre i' l&icirc;sit;<br>
Et ses rayons nou-s-&eacute;thait dit <br>
Lisant d'dans l'&eacute;glyise jusqu'&egrave;s nouages, <br>
&Eacute;taient un c'm&icirc;n pour s'n &acirc;me &agrave; prendre, <br>
Sauf et sans g&ecirc;ne sus san drein viage.<br>
<br>
&quot;Ch'est seux et c&egrave;rtain&quot; dit ma m&eacute;the, <br>
Qu'i' m&eacute;thite bein sa r&ecirc;compense ; <br>
Mais tout l'monde sus chutte t&egrave;rre n'ont pon, <br>
Coumme li, ma fille, eune deuxi&egrave;me chance. <br>
&Ecirc;coute qu&eacute; j't&eacute; raconte l'histouaithe, <br>
D'la chance qu&eacute; l'Bou&ocirc;n Dgieu li'accordit <br>
Dans sa bouont&eacute;; pour la prom&ecirc;sse <br>
D'changi sa vie et d'&egrave;rpenti &quot;.<br>
<br>
J'&ecirc;coutis toute &ecirc;merveillie <br>
L'histouaithe &ecirc;trange et sans pathelle <br>
D&eacute; man grand-p&eacute;the dans sa jannesse -<br>
Col&eacute;the, incr&eacute;dule et cruel -<br>
Coumment qu'i' m'nait eune vie d'm&icirc;ns&eacute;the <br>
&Agrave; sa femme et ses pou&ocirc;rres &ecirc;fants, <br>
Auv' juthements, cliamuses et coup d'pids; <br>
Les cachant tr&eacute;jous en travas.<br>
<br>
San janne ch&eacute;va, n&eacute; coumme p&eacute;ch&eacute;, <br>
Du nom d' &quot;Satan&quot;, &eacute;tait caumme li! <br>
Un dgi&acirc;bl'ye, n&eacute; counna&icirc;ssant pas d'ma&icirc;tre, <br>
T&ecirc;touongne, remplyi d&eacute; mauva&icirc;tchi!<br>
Il existait entre houmme et j'va <br>
Eune vraie dg&egrave;rre pour dominn&acirc;tion, <br>
Qui fit qu&acirc;si eune trag&eacute;die <br>
Quand l' j'va s'm&icirc;nt maitre d'la situ&acirc;tion.<br>
<br>
Il avait m&icirc;ns eune ch&egrave;rge d'vrai <br>
Sus l'f&ocirc;ss&eacute; au haut d'un c&ocirc;ti, <br>
Quand, pr&icirc;nse d'eune tch&icirc;nte chutte n&eacute;the tch&eacute;thouongne, <br>
H&icirc;ngnant, &egrave;rfusit d&eacute; bouogi ! <br>
L'houmme dans l'h&egrave;rnais, fouet &agrave; la main <br>
Sa col&eacute;the montant auv' ch&acirc;que lache, <br>
Calfa&icirc;tait l' j'va sus dos et flianc <br>
D&ecirc;t&egrave;rminn&eacute; d&eacute; l'mettre en marche.<br>
<br>
D'un coup l&eacute; j'va coumme poss&eacute;d&eacute;, <br>
Pr&icirc;nt l'mors &egrave;s dents et emb&egrave;rtchit <br>
Par sus l'f&ocirc;ss&eacute;, tra&icirc;nant l'h&egrave;rnais <br>
Au pliein gallop ava&ucirc; l'c&ocirc;ti ; <br>
Et l&agrave; dans l'bas, sans h&eacute;siter, <br>
Par-dessus l'bord i' s'en f&ucirc;tent tous, <br>
Houmme, h&egrave;rnais, j'va, pour &ecirc;tre fliantchis <br>
Ava&ucirc; les banques dans l'pr&eacute; en d'ssous!<br>
<br>
Sa f&icirc;n si pr&egrave;s fit man grand-p&eacute;the<br>
Penser &agrave; chein qu'il avait 't&eacute; ;<br>
Pour ses p&eacute;ch&eacute;s, sa mauva&icirc;tchi,<br>
L's ann&eacute;es p&egrave;rdues, il eut &egrave;rgret.<br>
I' l&icirc; semblyit ou&iuml; eune vouaix dithe<br>
&quot;Daniel, Daniel, faut &egrave;rpenti,<br>
Eune deuxi&egrave;me chance t'est accord&eacute;e<br>
D&eacute; m'honorer et d&eacute; m's&egrave;rvi&#148;.<br>
<br>
A cause d'ses vices &quot;Satan&quot; 'tait mort; <br>
Mais l'houmme par un coup d'gr&acirc;ce vivait! <br>
Et d'eune vouaix faillie et toute b&acirc;sse, <br>
&quot;Oui, oui, j'promets&quot;, i' r&eacute;p&eacute;tait. <br>
Ses g'veux si ni&egrave;rs, &agrave; ch't heu 'taient bliancs! <br>
S&icirc;ngne d'en haut, pour l&eacute; rassouv'n&icirc;n <br>
D'eune prom&ecirc;sse faite, d'eune deuxi&egrave;me chance, <br>
Jour aupr&egrave;s jour pour tout s'n av'n&icirc;n.<br>
<br>
Fid&egrave;le &agrave; f&icirc;n &agrave; sa pathole, <br>
Si&ecirc;sant l' c'm&icirc;n qu'il eut d'&icirc;nditchi, <br>
I' jouit d'sa r&ecirc;compense &egrave;s cieux <br>
Auv' d'autres coumme li qu'ont bein s&egrave;rvi; <br>
Mais j'pense souvent &egrave;s mots &agrave; m'm&eacute;e, <br>
Qu&eacute; tous eune deuxi&egrave;me chance n'ont pon; <br>
D&eacute;vthait-i' don &ecirc;tre n&eacute;cessaithe <br>
D&eacute; m'nichi l'houmme pour qu'i' s'sait bouon ?<br>
<br>
L&eacute; Bou&ocirc;n Dgieu nos accorde eune chance<br>
&Agrave; tous d&eacute; m'ner eune vie chr&ecirc;tchienne;<br>
Ministres dans &eacute;glyises et chapelles<br>
Nos pr&ecirc;chent sa bouont&eacute; d' s'maine en s'maine.<br>
Ch'est &agrave; nous d'en prendre avantage<br>
Et d'm&eacute;thiter notre existence.<br>
L&eacute; jour veindra qu'i' s'sa trop tard,<br>
D&eacute; d'sither pour eune deuxi&egrave;me chance!<br>
<br>
<br>
<i><a href="perchard.html">A.L.P.</a></i><p>

</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="viedvier.html">Vie d'Vier Gar&ccedil;on - Vie d'Vier Cuochon</a><p>
<li><A HREF="reflexg.html">Reflexions d'un Vi&egrave;r Gar&ccedil;on</A><p>
<li><a href="viersiez.html">L&eacute; Vi&egrave;r Siez-Nous</a><p>
<li><a href="abcviergarcon.html">L'Alphabet d'un Vi&egrave;r Gar&ccedil;on</a><p>

</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
