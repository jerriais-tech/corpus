<HTML>

<!-- Mirrored from members.societe-jersiaise.org/geraint/jerriais/cahouain1916.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
<HEAD>
<TITLE>La s&eacute;ance de la Cour pour les menues dettes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La s&eacute;ance de la Cour pour les menues dettes</h2></font></center><p>

&quot;Criyous qu'ou pouvez vos passer de m'n articlye pour une fais?&quot; je d'mandi au Chef l'aut'e jour.<br/>
<br/>
&quot;Oh, oui dja, je peux bain m'en passer pour une fais, et pour deux ettou, et pour chainquante fais, m&ecirc;me, si n'en t'nait qu'&agrave; m&eacute;, mais tu n't'en vas pas r&ecirc;capper de tan travas comme chenna. Pour tchique raison inexplicablye, i' y a une certaine sction de nos lecteurs qu'ont un go&ucirc;t assez arri&eacute;thi pour appr&eacute;cier tan truffyin, ch'est pourtchi i' faut les satisfaithe cheuses-l&agrave;, aussi bain comme les pus avanchis, autrement je n'aithions pas affaithe de t&eacute; ichin du tout.&quot;<br/>
<br/>
Quand il arr&ecirc;ti pour erprandre s'n haleine, je li dis &quot;Mais je n'sais pas sus tchi sujet &ecirc;crithe pour Samedi tchi vaint!&quot; &quot;Je n'ai pas d'peine &agrave; craithe ch'la,&quot; qu'i' m'ra&icirc;ponni bain s&egrave;quement.<br/>
<br/>
&quot;Ecoute ich&icirc;n. As-tu jamais assist&eacute; &agrave; la s&eacute;ance de la Cour pour les menues dettes?&quot; &quot;Nann&icirc;n.&quot;<br/>
<br/>
&quot;Eh bain i' y a une cause &agrave; matin &agrave; djais heuthes, vas-y, et donnes-en tes impressions &agrave; tes lecteurs.&quot;<br/>
<br/>
&quot;L'id&eacute;e n'est pas du tout mauvaise,&quot; je lis dis, et je le r'mercyi, et &agrave; djais heuthes juste j'entri dans la salle.<br/>
<br/>
Je c'menchi par ch&acirc;tchi d'main avec mes connaissances et je f&eacute;liciti le nouviau huissier sus s'n appointement.<br/>
<br/>
Entre nous, j'avais qu&acirc;s&icirc;ment pens&eacute; d'aver la job, m&eacute;, mais enfin, che s'sa peut-&ecirc;tre pour une aut'e feis, et je vos asseuthe qu'i' n'y a pas d'jalousie.<br/>
<br/>
Je r'gardi alentou d'm&eacute; et la pliaiche me pathu tout-&agrave;-fait famili&eacute;the, je r'connu la vieille cour du temps pass&eacute; ouais que l'Juge Gibaut d&eacute;bitait la Justice aix p&eacute;cheurs de ches temps-l&agrave;.<br/>
<br/>
A djais heuthes chinq tout l'monde &eacute;tait &agrave; sa pliaiche, Commis-Greffier, Commis-Vicomte, avocats, ecrivains, les plaignants, la partie adverse, journalistes, voyeurs, senteurs, enfin, je y &eacute;tions au compli&egrave;t, mais - pas d'Juge!<br/>
<br/>
Djais heuthes djix! M&ecirc;me position.<br/>
<br/>
Djais heuthes et un quart. Oquo <i>&quot;Missing.&quot;</i><br/>
<br/>
Jusque l&agrave; tout l'monde &eacute;tait joyeux, nou s'entre souhaitait une bouanne ann&eacute;e et ainsi d'suite, mais &agrave; djais-huit minutes pass&eacute; l'heuthe, les visages c'menchirent &agrave; s'assombri, nou s'entre tchestionnait des yeux, ch'est &agrave; dithe nous &ecirc;changeait des r'gards interrogatifs, &quot;S'&eacute;tait-i' arriv&eacute; une catastrophe? Le Juge venait-i' en ville sus un '<a href="motor.html">motor-bike</a>?' Avait-i' prins le mauvais c&ocirc;t&eacute; d'la route dans un carrefour?&quot; etc.<br/>
<br/>
M&eacute;, je pensais au temps que j'&eacute;tais &agrave; perdre et au nombre d'g&acirc;zettes que j'aithais peu aver patchi si j'avais rest&eacute; &agrave; l'office oquo un quart d'heuthe. au moment que l'enlouoge mertchait djais heuthes vingt, je pouss&icirc;mes un grand soupir de soulagement. la porte d'&agrave; c&ocirc;t&eacute; v'nait d'ouvri et le Juge entri sain et sauf, et comme disent les Angliais, &quot;<i>the picture of health</i>.&quot;<br/>
<br/>
Par une &ecirc;trange coincidence, &eacute;taient pr&eacute;sents dans la cour deux messieux que j'avais ou&iuml; une s&eacute;th&eacute; erciter &quot;<a href="picagn.html">La Picagneresse</a>.&quot; Je pensais p't-&ecirc;tre qu'i' s'en allaient interpeller l'Juge en li citant la prumi&eacute; ligne qui dit,-<br/>
&quot;<i><a href="picagn.html">De ouaie qu'tu vains, &agrave; l'heuthe qu'il est?</a></i>&quot;<br/>
<br/>
Mais i' n'y en eu pas iun d'ieux qu'osi dithe mot, et pour cause, peut-&ecirc;tre.<br/>
<br/>
Le biznesse proc&eacute;di comme d'habitude, les parties adverses, embustchis dans lus bancs respectifs, ersembliaient &agrave; des djerriers dans lus tranchies, et n'attendaient que l'signal pour s'entre sauter &agrave; la gorge, malgr&eacute;, qu'au m&ecirc;me &icirc;nstant George entonnait dans une vouaix digne d'un Arch&eacute;v&ecirc;que, les patholes,<br/>
<br/>
&quot;<i>Comme nous pardonnons &agrave; ceux qui nous ont offens&eacute;s</i>.&quot;<br/>
<br/>
Les t&eacute;moins furent appel&eacute;s pour la prumi&eacute; cause et i'y en avait une assez bouanne racachie.<br/>
<br/>
I' s'agissait d'une collision entre deux &quot;motor-bikes&quot; et ch&acirc;que parti mettait, comme d'habitude, la faute sus l'autre. Le sien qu'avait ieu sa machine b&ucirc;chie voulait naturellement que l'autre fusse condamn&eacute; &agrave; payi les frais. L'autre ra&icirc;ponnait que l'accident ne fut pas caus&eacute; par sa n&eacute;gligeance, alors ch'tait &agrave; la Cour &agrave; en d&eacute;cider.<br/>
<br/>
Contradictions d'usage!<br/>
<br/>
&quot;De tchi c&ocirc;t&eacute; d'la route qu'ous &eacute;tiez au moment d'l'accident?&quot;<br/>
<br/>
&quot;Du c&ocirc;t&eacute; gauche, ch'est &agrave; dithe de man bouan bord.&quot;<br/>
<br/>
&quot;Ch'n'est pas vrai, ous &eacute;tiez du c&ocirc;t&eacute; drouaite!&quot;<br/>
<br/>
&quot;Je vos d'mande pardon, j'&eacute;tais &agrave; deux pids d'la muthaille.&quot;<br/>
<br/>
Un avocat: &quot;Avous sonn&eacute; vot'e trompette dans l'carrefour?<br/>
<br/>
&quot;Oui moussieu.&quot;<br/>
<br/>
Un t&eacute;moin qu'&eacute;tait sus les lieux n'avait pas ou&iuml; d'trompette. l'Avocat hauche les &ecirc;paules, un geste hardi pratitchi par les avocats. Nous entend les t&eacute;moins iun &agrave; iun. I' y en a un assortiment int&eacute;r&ecirc;ssant. Un ma&icirc;tre cherpentchi, un Chantnyi, un Vingtnyi, un aubergiste, un waiteur, une ma&icirc;tresse de poste, un tchethetchi, deux &icirc;ng&eacute;nieurs, etc.<br/>
<br/>
Iun avait m'suth&eacute; la route, l'autre avait &ecirc;prouv&eacute; &agrave; servi d'anmin et avait 't&eacute; insult&eacute; pour sa peine, iun d's &icirc;ng&eacute;nieurs avait examin&eacute; les d'gats pour li aidgi &agrave; arriver &agrave; une conclusion quant au d&eacute;linquant. I' devthait s'y r'conna&icirc;tre ch't-ich&icirc;n, car i' peut faithe descendre le mont du P&ucirc;let avec un homme dans la side-car et personne sus la machine. Un expert, quoi!<br/>
<br/>
Deux jeune dames bain nerveuses, atteintes de ch't &eacute;nervement-l&agrave; qui saisie tant de personnes dans l'enceinte imposante d'une salle de Justice. F&eacute;licitations du Caouain aux deux Avocats qui les ont mani&eacute;es avec tant de d&eacute;licatesse souos les circonstances.<br/>
<br/>
I' faut p't-&ecirc;tre pardonner &egrave;s r&eacute;pr&eacute;sentants des deux parties de s'&ecirc;tre &ecirc;dg&eacute;th&eacute;s un mio de lus sujet.<br/>
<br/>
Iun a voulu faithe admettre &agrave; iun des t&eacute;moins que san fils &agrave; mathi&eacute; la soeur du pliaignant.<br/>
<br/>
Mais absolument, chenna ne pouvait pas amener une collision! Pas d'bicyclettes, au mains! L'autre a appuy&eacute; sus l'fait que deux t&eacute;moins sont &agrave; &quot;camp&eacute;&quot; ensemblye.<br/>
<br/>
Et v'l&agrave; justement ou est que tu as mantchi, C.S. Quand E.B. t'a d'mand&eacute; &quot;Est-che qu'i' n'en ont pas l'drouait?&quot;<br/>
<br/>
Fallait li ra&icirc;pondre &quot;Oh, oui dja! absolument l'm&ecirc;me drouait comme le fils d'man t&eacute;moin avait de mathier la soeur de man client! Et vous aithiez peu crier &quot;<i>Quits</i>.&quot;<br/>
<br/>
Vint ensuite les plaidoyers.<br/>
<br/>
C.S., bain modeste, mais bain &agrave; point. Il a tr&eacute;jous rest&eacute; dans l's envithons de l'accident, s'appuyant sus les t&eacute;moignages de ses miyeurs t&eacute;moins, les photographies produites montrant la position des bikes au moment d'la collision.<br/>
<br/>
Mais E.B.! Non pas! I' nos &agrave; emmen&eacute;s dans une carrosse du c&ocirc;t&eacute; d'St. Sauveux, ou est qu'i' nos a trait&eacute; &agrave; une collision. Pas satisfait de ch'la i' nouos a ramen&eacute; dans l's envithons du Manyi d'Longueville et nouos a pitchis la t&ecirc;te devant dans les reues d'une &quot;motor-car&quot; et pis oppr&egrave;s chenna i' nouos a donn&eacute; un &quot;trip&quot; sus la Tamise dans un navithe &agrave; vapeur.<br/>
<br/>
Ch'tait &quot;<i>Hard-a-port</i>,&quot; &quot;<i>Hard-a-starboard</i>&quot; &agrave; toutes minutes, que je c'menchais &agrave; &ecirc;tre malade de la m&eacute;, et pis finalement i' nouos a fliantchis en travers d'un autre &quot;<i>steam</i>&quot; qui nouos a copp&eacute;s en deux et qu'a failli nouos nier.<br/>
<br/>
Finalement le Juge a r&eacute;sum&eacute; la cause comme i' l'envisageait, &egrave;t a donn&eacute; san jugement en faveur de Johnny qu'avait ieu sa machine d&eacute;pichie.<br/>
<br/>
<i><a href="gwdec.html">Caouain</a><br/>
8/1/1916</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="crinme.html">L&eacute; cr&icirc;nme et la louai</a><p>
<li><a href="pmjuge.html">L&eacute; Juge d&eacute; La P'tite Cour</a><p>
<li><a href="mancrime.html">Man Crime</a><p>
<li><a href="bike2.html">L&eacute; Juge et sa bike</a><p>
<li><a href="motor.html">Ma Motor-Bike</a><p>
<li><a href="transport.html">L&eacute; transport</a><p>
<li><P><A HREF="picagn.html">La Picagneresse</A></P>
<li><a href="pmsouffre.html">Merrienne souffre</a><p>
<li><a href="pmchaleu.html">Merrienne et la chaleu</a><p>

<li><a href="pmchaleu2.html">D'la chaleu &agrave; Saint-Ou</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/cahouain1916.html by HTTrack Website Copier/3.x [XR&CO'2014], Tue, 15 Jul 2025 14:00:00 GMT -->
</HTML>
