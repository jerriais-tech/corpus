<HTML>

<!-- Mirrored from members.societe-jersiaise.org/geraint/jerriais/saintosbinaise.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
<HEAD>
<TITLE>La Saint-Osbinaise!</TITLE>
<META  name="keywords" content="Jèrriais, Saint Aubin, language, langue normande, jersiais, langue jersiaise, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>La Saint-Osbinaise!</h2></font>
<br/>

<i>Air: T'en souviens tu? disait jeune fillette!<br/>
</i><br/></center><p>
<CENTER><TABLE><TR><TD>
Qui biau matin, tout est doux et tranquille,<br/>
Le Ciel est b&eacute;, deshallons nos couleurs!<br/>
Chest f&ecirc;ste angniet pour nout'noble p'tit'ville,<br/>
Descothons la de louothi z-et de flieurs.<br/>
Ready cannons et tambours et trompettes!<br/>
R&eacute;sjouissons esfants de Saint-Osbin,<br/>
V'nais accorder cliairons et s&eacute;rinettes<br/>
Pr&eacute;parous tous pour un bouan rigodin!<br/>
<br/>
Chanton les Gass chu biau fin luminaithe;<br/>
I sort jioyoeux pour nos escliairir tous;<br/>
Viyis partout ses guiamans de lumiaithe,<br/>
I veut entrer, i veux brislir si&egrave;s nous.<br/>
Erch&eacute;vons-le z-ov tambours et trompettes;<br/>
Qu'y r&egrave;gne en Rey sus les fils d'Saint-Osbin,<br/>
Welcomons-le z-au son des s&eacute;rinettes<br/>
Chest nouot Solai, chest nouot pus grand ammin.<br/>
<br/>
Allons gar&ccedil;ons, v&eacute;nais touos &agrave; la feste,<br/>
Chantais m'sesfants et siyons touos jioyoeux,<br/>
Marchons, festons ov la musique en teste,<br/>
V'nais admither de nouot Gass les biaux foeux.<br/>
Tithais canons, jouais tambours et trompettes<br/>
Resviltonnous esfants de Saint-Osbin,<br/>
Chantons d'accord au son des s&eacute;rinettes,<br/>
Vive le Gass chest nouot pus grand ammin.<br/>
<br/>
Aut'fais gar&ccedil;ons, c'h'tait ichin la grand'ville<br/>
La grand'caouchie et le quai des Marchands,<br/>
Ch&eacute;tait l&agrave; bas qu'les batiaux de noutre Ile<br/>
V'naient se r'poser de l'hiv&eacute; z-au printemps.<br/>
I r'venaient tous d&eacute; nouos runs de Terreneuve<br/>
Ovec nos fils, nos clerks et nos mat'lots;<br/>
Remplir l'gousset du bouan Moussieu Villeneuve,<br/>
Stockir Gerry de mouthue et de nos.<br/>
<br/>
Construis un port, agrandis tan commerce,<br/>
Fait un Railroad et bastis des maisons,<br/>
Va souos Gniermont, qu&eacute; la Rail le traverse<br/>
Tout nouot pay&iuml;s profitt'a de ses fonds.<br/>
Gerry joindra tes tambours, tes trompettes<br/>
Tu s'sas jioyoeux chier petit Saint-Osbin.<br/>
Je chant-tons tous ovec tes s&eacute;rinettes<br/>
Dans ten Esden, dans ten heusroeux gardin.<br/>
<br/>
Oh Saint-Brolard'! que ta ville prosp&egrave;re.<br/>
Chest d'un rimmoeux, iun de tes viers soudards!<br/>
Le d'zir ardent, le voeu le pus sinc&egrave;re!<br/>
Gravons-le bain sus tes biaux Estendards!<br/>
Ma Lyre a joint z-et tambours et trompettes<br/>
Pour l&eacute; chanter tan noble Saint-Osbin,<br/>
Oulle est d'accord ovec tes s&eacute;rinettes,<br/>
Pour te baillir un fammoeux rigodin.<br/>
<br/>
Esluminons! - qui millairs de chandelles<br/>
Chest ti dan b&eacute;? - qui pourtrait &eacute;galuant!<br/>
Vait dan man Ph'lip - chest com' autant d'Estelles!<br/>
-Vl&agrave; l'G&eacute;n&eacute;tha! - vlo qu'y passe en saluant.<br/>
Les fire-works, le cannon, les trompettes<br/>
Et les houras! - qui daufait casrillon!<br/>
Les amouotchoeux et les jennes drinettes<br/>
S'en vont danser le famoeux cotillon.<br/>
<br/>
N'toublions pas jioyeuse et belle feste!<br/>
J&eacute; t'erprierons d'ervenin touos les ans,<br/>
Pour nouos guider au camp de la conqueste,<br/>
Ou&eacute; jes'sons tous, heusroeux et triomphans.<br/>
Touos d'un accord ov tambours et trompettes<br/>
J'invoqu&eacute;rons nouot bouan grand Saint-Osbin<br/>
J&eacute; t'welcomrons ov Lyre et s&eacute;rinettes<br/>
Et je dans'sons un fammouex rigodin.<br/>
<br/>
Tout est bonheur dans nouot modeste ville<br/>
J'viyions partout des millairs de prom'neurs,<br/>
De Saint-H&eacute;lier, de touos les points de l'Ile.<br/>
I sont festais par nos bouans Gouverneurs.<br/>
J'les salueuthons ov tambours et trompettes,<br/>
J'les invit'tons d'ervenin touos les ans,<br/>
J'les welcomrons ov gass et s&eacute;rinettes<br/>
J'les d&eacute;coth'thons de victouothioeux ribans.<br/>
<br/>
Saint-Osbinais j'allons finir la feste<br/>
Houras! Hourras! chantons &quot;<a href="queen.html">God save the Queen!</a>&quot;<br/>
Marchons, allons, chantons, musique en t&ecirc;te, -<br/>
Qu'menchis, - bravo - v'l&agrave; quest bain vaisin Dean.<br/>
Chant m&eacute;logieux! - oh subliesmes trompettes!<br/>
Hymne divin, c&eacute;leste all&eacute;luia!<br/>
Qu'en finissant nos concerts et nos festes<br/>
J'offrons &egrave;s Cioeux pour noutre Victoria!<br/>
<br/>
<i><a href="sullivan.html">Om&eacute;ga</a></i><br/>
</TD></TR></TABLE></CENTER><br/>
<i>(L&eacute; gaz fut &icirc;ntroduit &agrave; Saint Aub&icirc;n l'24 d'Ju&icirc;n 1864)</i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="st_brelade.html">St Br&eacute;lade</A><p>
<li><a href="veue2004.html">Av'-ous veu la veue?</a><p>
<li><A HREF="lumiere.html">Vive la lumi&egrave;re!</A><P>
<li><a href="galantinne.html">Vive la Galantinne!</a><p>

</ul>
</font>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/saintosbinaise.html by HTTrack Website Copier/3.x [XR&CO'2014], Tue, 15 Jul 2025 14:04:17 GMT -->
</HTML>
