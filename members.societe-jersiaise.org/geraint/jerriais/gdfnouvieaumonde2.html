<HTML>
<HEAD>
<TITLE>Dans l'Nouvieau Monde</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dans l'Nouvieau Monde</h2></font></center><p>


<i> San Antonio,</i> <br/>
<i> Texas, USA.</i> <br/>
<br/>
<i> L&eacute; 25 d'octobre, 1980</i> <br/>
<br/>
Moussieu l'R&eacute;dacteu,<br/>
<br/>
Ch'n'est pon a&icirc;si d'r&ecirc;aliser tch'i' n'y'a qu&eacute; quat' jours d&eacute;pis qu&eacute; j'tais en J&egrave;rri &agrave; vailli d'ma becque en J&egrave;rriais d'un temps p&eacute;thissabl'ye. Ch'tait probabli&eacute;ment du temps d'm&ecirc;me tchi fit Napol&eacute;on Bonaparte appeler iun des mais d'san calendri r&eacute;publicain &quot;Pluviose&quot;. &Agrave; ch't heu, m'&egrave;rv&eacute;l&agrave; au Texas en Am&eacute;thique o&ugrave;'est qu&eacute; j&eacute; n'oui qu&eacute; d'l'Angliais &agrave; la mode Am&eacute;thitchaine mais o&ugrave;'est qu&eacute; j'peux joui d'eune temp&eacute;thatuthe d&eacute; septante-deux d&eacute;gr&eacute;s Fahrenheit &agrave; l'ombre, et du bieau sol&eacute;.<br/>
<br/>
Eune chose tch'est bein c&egrave;rtaine: I' travaillent bein d&ucirc; &agrave; londgieu d'jour et niet, ches mangnifiques nosses. I' sont d&eacute;vou&eacute;es &agrave; lus t&acirc;che d&eacute; souangni et d'soulagi les malades, et i' n'y'a rein tchi n&eacute; f'thont pon dans l'couothant d'lus jour et niet d'travas, et ch'n'est pon eune a&icirc;sie t&acirc;che d&eacute; souangni un tas d'vieillards tchi n'peuvent &agrave; peine bouogi et tchi sont tchiquefais roupilleurs. Et pis y'a l'affaithe d&eacute; faithe et r'd&ecirc;faithe un tas d'lyits touos les jours viyant qu'les malades vont et veinnent tout l'temps. ch'est r'm&egrave;rtchabl'ye d&eacute; vaie deux d'ches nosses, ieune d&eacute; ch&acirc;que c&ocirc;t&eacute;, faithe un liet dans un cly&icirc;n d'yi, nou peut dithe. Criyiz-m&eacute;, bouannes gens, i' m&eacute;thitent bein lus gages, ches bouannes nosses. &Agrave; m'n id&eacute;e, i' n'peuvent pon &ecirc;t' payies d'trop.<br/>
<br/>
J'ai r'gret d'n'aver pon ieu l'temps d'&ecirc;crithe &agrave; r'm&egrave;rcier touos l's anm&icirc;ns tchi m'envy&icirc;drent de flieurs, des cartes et des pr&eacute;sents quandi qu&eacute; j'tais dans chutte mangnifique h&ocirc;pita, mais y'en avait tant qu&eacute; j'n'en &eacute;thais janmais finni en temps pour l&eacute; r'tou en Am&eacute;thique. J'm&icirc;ns eune annonce d&eacute; r'm&egrave;rc&icirc;ments dans la &quot;Post&quot; et j'esp&eacute;the qu'ou fait lieue par touos ieux. Et j'vouos r'm&egrave;rcie acouo eune fais, mes chi&egrave;rs anm&icirc;ns, pour vouot' g&eacute;n&eacute;r&ocirc;sit&eacute;, vouot' bouant&eacute; et vouot' &icirc;nt&eacute;th&ecirc;t &agrave; m'n &ecirc;gard, et j'vouos asse&ucirc;the qu&eacute; j'en sis bein &egrave;rconna&icirc;ssant.<br/>
<br/>
J'avais pens&eacute; qu'auve l&eacute; p&acirc;ssage d&eacute; ma huiptante-neuvi&egrave;me ann&eacute;e et m'n &ecirc;tat d'sant&eacute; il 'tait temps d'tchitter &agrave; env'yer ches lettres &agrave; la g&acirc;zette, mais Moussieu l'R&eacute;dacteu m'a gr&acirc;cieusement d'mand&eacute; d'continuer, ch'est en tchi m'y r'v&eacute;l&agrave;! Mais n'ayiz pon d'peux d'm'&ecirc;crithe &agrave; m'dithe qu&eacute; j&eacute; r'dote si ou vouos en &ecirc;t' ap&egrave;rchus, car ch'est un trait &agrave; tchi qu'nou peut s'attendre d'un vyi dans sa n&eacute;nanti&egrave;me ann&eacute;e!<br/>
<br/>
Ich&icirc;n, j'sommes en &ecirc;lection, et tout l'monde s&eacute;non les politiciens ieux-m&ecirc;mes sont enn'y&eacute;s d'&ecirc;couter l'bargoua&icirc;ch&icirc;n et les prom&ecirc;sses d'un tas d'candidats tchi n'pouorront janmais accomplyi eune fais &ecirc;lus. Nou s&eacute; d'mande pourtchi qu'un politicien n'peut tout s&icirc;mpli&eacute;ment dithe, &quot;J'esp&eacute;the pouver accomplyi tel et tel, mais j&eacute; n'peux pon c&egrave;rtifier tch'i' m&eacute; s'sa possibl'ye d&eacute; l'faithe!&quot; Au mains ch&eacute; s'sait un p'tit discours honn&ecirc;te tchi vaudrait toutes les prom&ecirc;sses &icirc;mpossibl'ye d'accomplyissement.<br/>
<br/>
V'l&agrave; tchi m'ram&eacute;mouaithe l's &ecirc;lections entre <a href="roselouothi.html">les Louothi&egrave;rs et R&ocirc;si&egrave;rs</a> &agrave; St. Ou&euml;n quand j'tais mousse. I' n'y'avait pon grand chouaix entre les candidats affaithe d&eacute; capacit&eacute;, car ch'tait rare tchi lus l'vaient &agrave; dithe autcheune chose dans L's &Ecirc;tats s&eacute;non &quot;Pour&quot; ou &quot;Contre&quot;. Mais dans ma fanmil'ye, pour bein qu&eacute; ch'f&ucirc;sse un Louothi tch'en g&acirc;ngn&icirc;sse, la prosp&eacute;thit&eacute; d'l'&Icirc;le 'tait asse&ucirc;th&eacute;e! Ch'est danmage qu&eacute; ch'n'est pon si s&icirc;mpl'ye pour les &Ecirc;tats-Unis au jour d'aniet. Et nou cr&eacute;thait, pourtant, qu'un pays tchi peut env'yer d's astronautes &agrave; la leune d&eacute;v'thait pouver trouver des candidats d&eacute; capacit&eacute; extraordinnaithe pour l'office d&eacute; Pr&eacute;sident. Mais ch'est l'contraithe. Est-ch'qu&eacute; ch'n'est pon &icirc;ncompr&eacute;hensibl'ye?<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfpolitique.html">La politique en Am&eacute;thique</a><p>
<li><a href="gdfnouvieaumonde.html">Dans l'Nouvieau Monde</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdfamethique1972b.html">D'&egrave;rtou en Am&eacute;thique</a><p>
<li><a href="gdfamethique1977.html">D'&egrave;rtou en Am&eacute;thique</a><p>
<li><a href="gdfamethique1970b.html">D'&egrave;rtou en Am&eacute;thique</a><p>
<li><a href="gdfeisenhower.html">En m&eacute;mouaithe d'Eisenhower</a><p>
<li><a href="gdfbuffalobill1.html">Buffalo Bill</a><p>
<li><a href="gdfbuffalobill2.html">Buffalo Bill</a><p>
<li><a href="gdfhopita.html">L'H&ocirc;pita</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

