<HTML>

<!-- Mirrored from members.societe-jersiaise.org/geraint/jerriais/cahouain_fete1920.html by HTTrack Website Copier/3.x [XR&CO'2014], Tue, 15 Jul 2025 13:51:03 GMT -->
<HEAD>
<TITLE>L'Frainque de Vinchelez en fit des sous avec sa djingue de ch'vaux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L'Frainque de Vinchelez en fit des sous avec sa djingue de ch'vaux</h2></font></center><p>

L'Frainque de Vinchelez en fit des sous avec sa djingue de ch'vaux et l'affaithe alli d'charme d'pis que malgr&eacute; tout chu monde &agrave; l'entouour du race course, personne n'eut d'coupi d'cheva ! Y reste une maie non pas d'fumi mais de tchi fumer avec touos ch&egrave;s buts de cigarettes !<br/>
<br/>
Freddo, l'tcherpenthi d'Millais, ne voulli pon que nous l'y aidisse et s'y vous voulais aver une bord&eacute;e d'fun y faut suffli&eacute; &quot;If I were the only girl&quot; car ch'est l'tune qu'il aimait l'mus et j'gage ieunne de mes plieumes que si nous suffliait chu tune pr&egrave;s de l'y sa main touounerait touout l'temps !<br/>
<br/>
Frainque de Lecq et Jack d'la Cache &eacute;taient &agrave; bailli d'lus bec pour conter &egrave;s gens un tas d'sornettes. Y fallait les ouithe s'faithe : De 'ditt&egrave;s montres y n'ont pon &egrave;s &quot;London Jewellers.&quot; Vingt-chinq ans de garantie qui n'arr&ecirc;teront pas une fais wind&eacute;e avec la clef que nous peu acater si&egrave;z Hunt !! &#8230; Frainque en avait la gorge sec et l'Jeudi au s&eacute; y n'pouvait quassiment pus d'viser. Un lermin d'lime juice l'y aurait fait hardi d'bein.<br/>
<br/>
Je criyais qui y avait une autre side-show dans ieunne des valettes en viyant touous ces couples s'n'aller de chu bord. J'y alli mais j'n'trouvi personne en ch&egrave;rge et j'crais que l'siens qui y allites &eacute;taient enni&egrave;ths d'attendre et avaient fraid car y en avait hardi d'assis sus les foss&eacute;s et y s'rapprochaient l'pus pr&egrave;s possible &#8230;. pour n'pon aver fraid ! P't'&ecirc;tre que ch'tait pour v&egrave;r la veue du phare d'la Hague ou pour admith&eacute; la leunne !! Pour seur y n'y avait pon grand bruit de chu bord !<br/>
<br/>
La prechaine fais que Frainque de Grosnez s'ra en ch&egrave;rge y f'ra bein de clieuther les balles ou d'av&egrave;r pus de cocoanuts car d'vant sept heuthes l'Jeudi au s&eacute; touout &eacute;tait hors et y fallu aller cherchi des bouait&eacute;es de chocolat et de cigarettes. Frainque, l'ann&egrave;e tchi vint y faudra en av&egrave;r deux harnais plein de ch&egrave;s cocoanuts.<br/>
<br/>
Nous viyait bein que Berti du Marais avait servi d'vant dans une boutique &agrave; vaissiaux d'pis qui cliairgi touout avec son houpe l&agrave; ! Crais tu Berti, qu'les m&ecirc;lles taient assez grandes ?<br/>
<br/>
Bill, l'fossi, fut bein otchupp&eacute;. Nennin, pon a digger mais a ramasser les sous &agrave; pellet&eacute;e. Y'm'fit quassiment peux en l'viyant avec chutte night gown. Ma fingre, Bill t'aurais fait un bel &ecirc;peuthas pour les siens qui s'n'allaient s'proumener dans les valettes.<br/>
<br/>
D'pis pus d'un an l'p'tit Philip d'opr&egrave;s Dolphus avait un plian pour arrangi l's'arbres et pour seur n'vla qui pathaissait magnifique. Stan l'tcherpenti, de Millais, et Franco, l'causeur, avait la job la pus &ecirc;lev&eacute;e de touotes &#8230; celle d'allumer la grande maison.<br/>
<br/>
Ichin fini la prumi&eacute;the le&ccedil;on, celle des compliements, achteu y faut que j'vos raconte tchiques p'tits d'une autre suourte.<br/>
<br/>
J'connais bein deux hardelles qui fites trais chelins pour l'grand b&eacute;zaar d'la chapelle.<br/>
<br/>
N'v'chein coumment que chunna s'fit et je vos asseuthe que n'v'la qu'est la pure, pliene et enti&egrave;the v&eacute;tith&egrave;t. Ils 'taient deux gars qui rencontrites deux belles hardelles. Lus noms vous n'l'connaitrais pon mais m&eacute; j'les connais. Ieun des gars s'mit &agrave; faithe : Baille m&eacute; un kiss et l'hardelle l'y reponnit : Si tu veur m'dounner un chelin pour notre b&eacute;zaar. Et ma fingre il l'y bailli un chelin &#8230; et un kiss. L'autre gars, un p'tit pus gourmand en prins deux ch'est pourtchi il alli deux chelins de sa pouchette pour chu b&eacute;zaar !<br/>
<br/>
L'Franco d'la Robeline voudrait bein saver l'nom du sien qui s'n'alli avec la pus belle flieuthe qu'il avait apport&eacute; et qui valait bein huit sous a san tout seu.<br/>
<br/>
Chu Franco fit grand peur au grand Frank de Trodez quand l'&ecirc;tchelle tchi bas. Y criyait que ch'tait une job pour le docteur mais il n'y avait rein le rompu.<br/>
<br/>
L'Vendredi, la grande M&eacute;rienne &eacute;thait bein embarass&eacute; &agrave; l'entuour de chu lapin qui n'avait rein eu &agrave; mangi d'pis deux jours. Y fallait l'nocer !<br/>
<br/>
L'grand Frainque de l'Etacq criyait aver happ&eacute; une andjuille et bail'i un si dur satchet au wire qui s'ne'n alla tch&egrave;s sus l'dos dans l'vivi comme un canard. Frainque, si j'tais que t&eacute; j'enverrais une callenge &agrave; Yvon car pour seur y n'pon diver sus l'dos aussi bein que t&eacute;.<br/>
<br/>
Viyant chunna l'Frainque d'la porte, alli cherchi un moteur et cache &agrave; l'Etacq pour setchi l'pouorre quand Frainque. Nennin, y n'fut pon amath&eacute; sus une corde &agrave; linge ! Il alli changi ses hardes.<br/>
<br/>
Jim l'Souoneur et son fils &eacute;taient en charge d'une boutique de ticles qui ronnaient et plieuthaient pour que nous les hale de chu feu d'enf&eacute; que l'viez Nickless, l'foreman et touos ses routiers &eacute;taient &agrave; stoker avec du bouais. J'ai oui dithe qu'ils en brulites pus de 400 fagots et comme s'faisait l'gros Phlip : Y n'reste pas grand bouais dans la paraisse, d'pis huit jours que j'sis a en charrier avec mon van. Ch'est qu'il en faut &eacute;ttout pour cauffer 23 ticles pour quatre jours.<br/>
<br/>
Coume j'naime pas l's'armes j'n'halli pon du bord du tir. Tchique fais viyous un malheur est b&eacute; vite arriv&eacute;.<br/>
<br/>
Nos gens fits bein d'n'pon avec de fireworks car si un squib ou un cracker &eacute;thait tombe sus George, l'boss du show, il aurait fait une belle chandelle, viyant qu'il tait touot graissi a forche de d&eacute;shaller les chandelles et les tapes pour l'illumination. L'pouorre corps n'voulait m&ecirc;me pon allumer une cigarette d'peur de br&ucirc;ler sa moustache avec toute chutte graisse ou d'&ecirc;tre ruotti comme un mousson.<br/>
<br/>
D'avant d'porter les lampions en ville l'Frank de Lecq d'mandi s'ils avaient t&eacute; bein envelop&eacute;s car y n'voulait pon aver &agrave; payi les pots cass&eacute;s !<br/>
<br/>
Ch'tait p't'&ecirc;tre pour illuminer si&egrave;z li quand son fils s'mariera que Frainque de la Villaise ramassi touos les buts de chandelles. Il avait prins tout chut embarras et opr&egrave;s tout, Dolphus de Vinchelez les fit vendre.<br/>
<br/>
Ch'est l'gros Phlip de Porte en fer qui les accati pour 1/6. Comme y s'faisait : N'v'la qui servira cet hiver quand nos gens s'ront &agrave; m&acirc;ter des patates.<br/>
<br/>
Ch'est Moussieu Frainque qui fit la vendu mais tchi qui accati les verres cass&eacute;s et les payi ?  <br/>
<br/>
<br/>
<br/>
<i><a href="gwdec.html">Caouain</a></i><br/>
<i>28/8/1920</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mougni.html">La f&ecirc;te au mougni</a><p>
<li><a href="cahouain_mounieth.html">La f&ecirc;te au mouni&egrave;th d'la Trinit&eacute;</a><p>
<li><a href="fetemunicipale.html">F&ecirc;te Municipale Jeudi au-s&eacute;</a><p>
<li><a href="bazaar.html">Le Bazaar</a><p>
<li><a href="cahouain_carnaval.html">La bord&egrave;e du carnaval</a><p>

<li><a href="bezaar.html">Le Grand B&eacute;zaar</a><p>
<li><a href="bezaar2.html">Le Grand B&eacute;zaar de Saint Ouen</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_fete1920.html by HTTrack Website Copier/3.x [XR&CO'2014], Tue, 15 Jul 2025 13:51:03 GMT -->
</HTML>

