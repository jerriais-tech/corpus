<HTML>

<!-- Mirrored from members.societe-jersiaise.org/geraint/jerriais/jeanx.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
<HEAD>
<TITLE>La Bouonne Nouvelle s'lon Jean, Chapitre 10</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Jean, Chapitre 10</h2></font></center><p>

<center><font color="#215e21"><h3>V&egrave;rsets 1-7</h3></font></center>
<a href="verrinneslberger.jpg"><img src="verrinneslberger.jpg" width="150" border="0" alt="V&egrave;rrinne dans l&eacute;glyise d&eacute; Saint Louothains" title="" border="0" align="right" /></a>

&quot;V&eacute;the, j'vos l'dis, l&eacute; chein tchi n'entre pon dans la b&egrave;rg&eacute;thie par la porte, mais tch'y'entre par un aut' bord est un voleux et un l&acirc;rreneux. L&eacute; chein tch'y'entre par la porte est l'gardeux d'br&eacute;bis. L&eacute; portchi l'la&icirc;sse entrer, et les br&eacute;bis l'&ecirc;coutent; i' rappelle les noms d'ses br&eacute;bis et les condit hors. Quand i' les a touos d&ecirc;hal&eacute;, i' va l'avant &agrave; ieux et ses br&eacute;bis vont souotre li car i' r'conna&icirc;ssent sa vouaix. I' n'&icirc;thont pon souotre un aut' tchi n'est pon lus gardeux, mais lus c&acirc;rr'ront d'li car sa vouaix est la cheinne d'un &ecirc;trangi.&quot; Ainch&icirc;n J&eacute;s&ucirc; lus ens&icirc;ngnait en pathaboles, mais chein qu'i' dit n'tait pon cliai pouor ieux. J&eacute;s&ucirc; don lus r'dit, &quot;V&eacute;the, j'vos l'dis, m&eacute; j'sis la porte &egrave;s br&eacute;bis.&quot;<br/>
&nbsp;<p>

<center><font color="#215e21"><h3>V&egrave;rsets 6-11</h3></font></center>
Par chennech&icirc;n J&eacute;s&ucirc; 'tait &agrave; lus ens&icirc;ngni atout un conte, mais chein tch'i' 'tait &agrave; lus conter n'tait pon cliai pouor ieux. Et don J&eacute;s&ucirc; l'us r'dit acouo eune fais, &quot;V&eacute;the, j'vos l'dis, m&eacute; j'sis l'us &egrave;s br&eacute;bis. Touos les cheins tchi v&icirc;ndrent d'vant m&eacute; sont des voleurs et des hors-la-louai; mais les br&eacute;bis n'les &ecirc;cout&icirc;drent pon, ieux. M&eacute; j'sis l'us; si tchitchun entre l'trav&egrave;rs d'm&eacute; il &eacute;tha l'salut, et entr&eacute;tha et sortitha et s'sa nou&ocirc;rri. L'voleux veint ra&icirc;que pouor gaffer les br&eacute;bis et les tuer; i' veint pouor les passecrithe - m&eacute; j'sis v'nu &agrave; seule f&icirc;n qu'il' aient la vie et qu'il' en aient acouo pus. M&eacute; j'sis l'bou&ocirc;n gardeux d'br&eacute;bis; l&eacute; bou&ocirc;n gardeux r'nonche sa vie pouor les br&eacute;bis.<br/>
<br/>
&nbsp;<p>


<center><font color="#215e21"><h3>V&egrave;rsets 1-11</h3></font></center>
&quot;V&eacute;the, ch'est coumme chennech&icirc;n,&quot; qu&eacute; J&eacute;s&ucirc; dit, &quot;l&eacute; chein tchi n'entre pon dans la b&egrave;rg&eacute;thie par l&eacute; h&eacute;chot pouor v'n&icirc;n dans l'troup&eacute; d'br&eacute;bis, mais tchi s'y sil'ye par un aut' bord, pouor d&eacute; seux ch'est un voleux ou un r&ocirc;deux. L&eacute; chein tch'y entre par l&eacute; h&eacute;chot est l'gardeux d&eacute; br&eacute;bis. L&eacute; valet li'ouvre l&eacute; h&eacute;chot et les br&eacute;bis ouaient la vouaix du gardeux. I' crie pouor ch&acirc;que br&eacute;bis par san nom et les m&egrave;ne hors souotre li. Quand il a m'n&eacute; hors touos ses br&eacute;bis &agrave; li, i' va l'avant &agrave; ieux et ses br&eacute;bis vont souotre li, ch'est en tchi sa vouaix lus est fanmili&eacute;the. I' n'&icirc;thont n&eacute;ment souotre un &icirc;nconnu, mais: i' happ'thont la pathe quand i' ou&icirc;thont eune vouaix tchi lus est &ecirc;trangi&eacute;the.&quot; J&eacute;s&ucirc; lus baillit ch't exempl'ye pouor qu'i' compr&icirc;nssent chein qu'i' voulait dithe mais i' n'comprannaient pon chein qu'i' dit. J&eacute;s&ucirc; lus r'dit don, &quot;V&eacute;the j&eacute; vos l'dis: M&eacute;, j'sis l&eacute; h&eacute;chot &egrave;s br&eacute;bis. Touos les cheins tchi sont v'nus d'vant m&eacute; 'taient des voleurs et des r&ocirc;deurs, mais les br&eacute;bis n'lus ont pon &ecirc;cout&eacute;. M&eacute; j'sis l&eacute; h&eacute;chot: l&eacute; chein tch'entre par m&eacute; s'sa sauv&eacute;. Il entr&eacute;tha et s'd&ecirc;hal'la et trouv'tha la bouonne pa&icirc;ssaison. L&eacute; r&ocirc;deux veint ra&icirc;que pouor avr&ocirc;ner et voler et tuer. J'sis v'nu pouor qu'il' aient la vie, et qu'i' la r'aient. M&eacute; j'sis l'bou&ocirc;n gardeux d'br&eacute;bis. L&eacute; bou&ocirc;n gardeux b&acirc;le sa vie pouor les br&eacute;bis.&quot;
<br/>
<br/>
&nbsp;<p>

<center><font color="#215e21"><h3>V&egrave;rsets 11-16</h3></font></center>
J'sis l'bou&ocirc;n gardeux d'br&eacute;bis, m&eacute;: l'bou&ocirc;n gardeux d'br&eacute;bis met sa vie pouor ses br&eacute;bis. Mais l'm&egrave;rc&eacute;naithe et l'chein tchi n'est pon gardeux d'br&eacute;bis (&agrave; tchi les br&eacute;bis n'appartcheinnent pon) vait v'n&icirc;n l'loup et l&acirc;que les br&eacute;bis et happe la pathe, &eacute;pis l'loup les gaffe et &ecirc;ffathue les br&eacute;bis. D'm&ecirc;me l&eacute; m&egrave;rc&eacute;naithe happe la pathe viyant qu'il est m&egrave;rc&eacute;naithe et qu'i' n'est pon &icirc;nt&eacute;r&ecirc;ssi dans les br&eacute;bis. M&eacute;, j'sis l'bou&ocirc;n gardeux d'br&eacute;bis et j'connais mes br&eacute;bis et j'sis connu des meinnes. Coumme l&eacute; P&eacute;the m&eacute; conna&icirc;t, j'connais l'P&eacute;the d&eacute; m&ecirc;me et mets ma vie pouor mes br&eacute;bis. J'ai acouo d'aut's br&eacute;bis tchi n'sont pon d'chutte b&egrave;rg&eacute;thie-ch&icirc;n; j'ai &agrave; l's am'ner ieux &eacute;tout, et i' ou&iuml;thont ma vouaix, et y'&eacute;tha ra&icirc;que un troup&eacute; et ra&icirc;que un gardeux d'br&eacute;bis.<p>
&nbsp;<p>

<a href="verrinnegouorray3.jpg"><img src="verrinnegouorray3.jpg" width="150" border="0" alt="V&egrave;rrinne dans l&eacute;glyise d&eacute; Gou&ocirc;rray" title="" border="0" align="right" /></a>
<center><font color="#215e21"><h3>V&egrave;rsets 11-16</h3></font></center>
M&eacute;, j'sis l'bou&ocirc;n gardeux d'br&eacute;bis: l&eacute; bou&ocirc;n gardeux donne sa vie pouor les br&eacute;bis. L'chein tch'est un valet, tchi n'est ni l'gardeux ni l'ma&icirc;t' des br&eacute;bis, vait l'loup appr&eacute;chi et happe la pathe hors des br&eacute;bis; et l'loup d'vale sus ieux et les cache par touos les bords, et viyant qu'il est un valet i' n'est pon g&ecirc;n&eacute; pouor les br&eacute;bis. M&eacute;, j'sis l'bou&ocirc;n gardeux; j'connais mes br&eacute;bis, et ieux i' m'conna&icirc;ssent, tout coumme l&eacute; P&eacute;the m&eacute; conna&icirc;t et m&eacute; l'P&eacute;the; et j'donne ma vie pouor les br&eacute;bis. Et j'en ai d'aut's br&eacute;bis tchi n'sont pon d'chu clios-ch&icirc;n. J&eacute; s'sai d'm&ecirc;me lus dgide, et il' &ecirc;cout'tont ma vouaix, &agrave; seule f&icirc;n qu'i' y'ait un troup&eacute; et un gardeux.<p>
&nbsp;<p>

<center><font color="#215e21"><h3>V&egrave;rsets 17-21</h3></font></center><p>
&quot;Man P&eacute;the m'aime pouor chutte raison-ch&icirc;n: J'&egrave;rnonche &agrave; ma vie &agrave; seule f&icirc;n d'l'&egrave;raver. Fis d'&acirc;me n&eacute; m'la prend, mais j'y r'nonche &agrave; man bou&ocirc;n gr&eacute;. J'ai l'pouv&eacute; d'y r'nonchi et j'ai l'pouv&eacute; d'l'&egrave;raver. N&eacute; v'l&agrave; la c'mande qu&eacute; j'ai r'chu d'man P&eacute;the.&quot;<br/>
<br/>
Les Juis lus entre-&egrave;rh&egrave;rtch&icirc;ngn&icirc;drent par cause d&eacute; ches mots-l&agrave;. Et y'en avait d'entr&eacute; ieux tchi d&icirc;drent, &quot;Il a un mauvais exprit; il est cratchi! Pouortchi l'&ecirc;couter?&quot;<br/>
<br/>
Mais y'en avait d'aut's tchi d&icirc;drent, &quot;Ch'n'est pon d'm&ecirc;me qu'l&eacute; chein tch'a un mauvais esprit p&acirc;le. Un mauvais esprit pou&ocirc;rrait-i' &ecirc;caler l's i&egrave;rs &egrave;s aveugl'yes?&quot;<br/>
<br/>
&nbsp;<p>
<center><font color="#215e21"><h3>V&egrave;rsets 22-30</h3></font></center>
La f&ecirc;te d'la D&eacute;dic&acirc;tion arrivit en hiv&eacute;,<br/>
et J&eacute;s&ucirc; s'pronm'nait dans l'Templ'ye dans l'capitr&eacute; d'Solomon.<br/>
Les Juis v&icirc;ntent &agrave; l'entou d'li et l&icirc; d&icirc;tent, &quot;Combein longtemps qu'tu t'en vas nos garder en suspens? Si tu'es l'Christ, di-l&eacute; franchement.&quot;<br/>
J&eacute;s&ucirc; lus r&ecirc;ponnit, &quot;J'l'ai bein dit et ou n'l&eacute; criyiz pon; chein qu&eacute; j'fais au nom d'man P&eacute;the, v'l&agrave; tch'en est l't&ecirc;mouongnage.<br/>
Mais ou n'l&eacute; criyiz pon car ou n'&ecirc;tes pon d'mes br&eacute;bis.<br/>
Mes br&eacute;bis ouaient ma vouaix et j'les r'connais et i' veinnent sou&ocirc;tre m&eacute;<br/>
et j'lus donne la vie &ecirc;t&egrave;rnelle  i' n'p&eacute;thithont janmais et p&egrave;rsonne n'les gaff'thont pon d'm&eacute;.<br/>
Man P&eacute;the tchi m'les a donn&eacute; est pus grand qu'tout, et p&egrave;rsonne n'peut les gaffer d'man P&eacute;the.<br/>
M&eacute; et l'P&eacute;the, j&eacute; sommes iun.<br/>
&nbsp;<p>



<br/>
<br/>
<center><font color="#215e21"><h3>V&egrave;rsets 31-42</h3></font></center>
<br/>
Acouo eune fais les Juis ram&acirc;ss&icirc;drent des galots pouor l'jou&ocirc;ter, Mais J&eacute;s&ucirc; lus dit, &quot;J'vos ai mouontr&eacute; un tas d'beinfaits d'gr&eacute;es par l'P&eacute;the; pouor l&eacute;tch&eacute; d'entr&eacute; ieux &ecirc;t'-ous pouor m'jou&ocirc;ter?&quot;<br/>
<br/>
&quot;J&eacute; n't&eacute; jou&ocirc;tons pon pouor autchun beinfait,&quot; qu'i' r&ecirc;ponn&icirc;drent, &quot;mais pouor t'n &ecirc;cliandr&eacute;thie! Tu'es ra&icirc;que un s&icirc;mpl'ye houmme, mais tu t'fais craithe l&eacute; Bou&ocirc;n Dgieu!&quot;<br/>
<br/>
J&eacute;s&ucirc; lus r&ecirc;ponnit, &quot;Ch'n'est-i' pon &ecirc;crit dans vot' louai &agrave; vous: 'J'vos l'ai dit, ous &ecirc;tes des dgieux'? Assa s'i' dit qu'les cheins &agrave; tchi qu'la pathole d&eacute; Dgieu 'tait v'nue 'taient des dgieux - et l's &Ecirc;crituthes sont tr&eacute;jous v&eacute;thitabl'yes, v&eacute;the - tch'est qu'en est pouor l'chein qu'l&eacute; P&eacute;the a choua&icirc;si pouor s&eacute;-m&ecirc;me et envy&eacute; au monde? J'dis, 'M&eacute; j'sis l'Fis du Bou&ocirc;n Dgieu,' et pouor chenna ou m'atch&ucirc;thez d'&ecirc;cliandr&eacute;thie? Si j&eacute; n'sis pon &agrave; faithe chein qu'man P&eacute;the fait, n&eacute; m'criyiz pon. Mais si j'sis &agrave; l'faithe, m&ecirc;me s'ou n'm&eacute; criyiz pon, criyiz chein qu'les faits vos mouontrent. Et coumme chenna ou comprendrez pouor d&eacute; seux qu'l&eacute; P&eacute;the est en m&eacute; et m&eacute; j'sis dans l'P&eacute;the.&quot;<br/>
<br/>
Acouo eune fais il' &ecirc;prouv&icirc;drent d&eacute; l'blioutchi, mais i' happit la pathe.<br/>
<br/>
Aupr&egrave;s chenna i' croua&icirc;sit &agrave; l'aut' bord du Jourdain iou qu'Jean avait c'menchi ses lav'thies. I' restit l&agrave; eune pause et un fliotchet d'monde lus affliotch&icirc;drent &agrave; li. I' d&icirc;drent, &quot;Ouaithe qu&eacute; Jean n'f&icirc;sse pon d'mithacl'yes, tout chein qu'Jean dit entouor ch't houmme-ch&icirc;n 'tait vrai.&quot; Et l&agrave; un amas d'monde e&ucirc;drent la fouai en li.<br/>
<br/>
<br/>
&nbsp;<p>

<FONT SIZE=2>
<I>Viyiz &eacute;tout:</I><p>
<UL>
<li><a href="biblye.html">La Bibl'ye</a><p>
<li><a href="jean1_biblye.html">La Bouonne Nouvelle s'lon Jean: 1</a><p>
<li><a href="jeani.html">La Pathole 'tait au c'menchement</a><p>
<li><a href="jeanib.html">La Pathole 'tait au c'menchement</a><p>
<li> <a href="jeanic.html">La Pathole 'tait au c'menchement</a><p>
<li> <a href="jeanid.html">La Pathole 'tait au c'menchement</a><p>
<li><a href="jeanii.html">La Bouonne Nouvelle s'lon Jean, Chapitre 2</a><p>
<li><a href="jeaniii.html">La Bouonne Nouvelle s'lon Jean: chapitre 3</a><p>
<li><a href="jeaniv.html">La Bouonne Nouvelle s'lon Jean: chapitre 4</a><p>
<li><a href="jeanv.html">La Bouonne Nouvelle s'lon Jean, Chapitre 5</a><p>
<li> <a href="jeanviii31.html">La Bouonne Nouvelle s'lon Jean, Chapitre 8</a><p>
<li><a href="jean9_biblye.html">La Bouonne Nouvelle s'lon Jean, Chapitre 9</a><p>

<li><a href="jean11.html">La Bouonne Nouvelle s'lon Jean, Chapitre 11</a><p>
<li><a href="jeanxi.html">L'Evangile d&eacute; Saint Jean, Chapitre 11, v&egrave;rsets 17-37</a><p>
<li><a href="jean11b.html">La Bouonne Nouvelle s'lon Jean, Chapitre 11, v&egrave;rsets 45-53</a><p>
<li><a href="jean12a.html">La Bouonne Nouvelle s'lon Jean, Chapitre 12</a><p>
<li><a href="jeanxiii.html">La Bouonne Nouvelle s'lon Jean, Chapitre 13</a><p>
<li><a href="jeanxivb.html">Jean: 14, v&egrave;rsets i-xiv</a><p>
<li><a href="jeanxiva.html">L'&Ecirc;vangile s'lon St. Jean, chapitre quatorze, v&egrave;rsets iun &agrave; six et v&egrave;rset v&icirc;ngt-sept</a><p>
<li><a href="jeanxiv.html">L'&Ecirc;vangile s'lon Saint Jean - chapitre 14, v&egrave;rsets viii &agrave; xxxi</a><p>
<li><a href="jeanxv.html">L'&Ecirc;vangile s'lon St. Jean, chapitre tch&icirc;nze, v&egrave;rsets iun &agrave; huit</a><p>
<li><a href="jeanxva.html">La Bouonne Nouvelle s'lon Jean, chapitre 15, v&egrave;rsets 9-17</a><p>
<li><a href="jeanxvb.html">La Bouonne Nouvelle s'lon Jean: 15, v&egrave;rsets 18-27</a><p>
<li><a href="jean18_biblye.html">La Bouonne Nouvelle s'lon Jean: 18</a><p>
<li><a href="jeanxviiia.html">Jean: 18, v&egrave;rsets i-xi</a><p>
<li><a href="jeanxviiib.html">Jean: 18, v&egrave;rsets xxxiii-xxxviii</a><p>
<li><a href="jeanxix.html">Jean: 19</a><p>
<li><a href="jeanxx.html">La Bouonne Nouvelle s'lon Jean: chapitre 20</a><p>
<li><a href="jeanxxi.html">La Bouonne Nouvelle s'lon Jean, chapitre 21</a><p>

</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/jeanx.html by HTTrack Website Copier/3.x [XR&CO'2014], Tue, 15 Jul 2025 14:01:30 GMT -->
</HTML>
