<HTML>

<!-- Mirrored from members.societe-jersiaise.org/geraint/jerriais/vierpetcheux.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>Un vi&egrave;r p&ecirc;tcheux ramonte san cruchot amont l&eacute; d'valeux</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Un vi&egrave;r p&ecirc;tcheux ramonte san cruchot amont l&eacute; d'valeux</h2><br/></font></center><p>

<CENTER><TABLE><TR><TD>

&Agrave; londgeu d'&acirc;ges, j'y veins d'amors<br/>
&agrave; cliav'ter au haut dg'ieau,<br/>
ra&icirc;que m&eacute; et man cruchot,<br/>
la m&eacute; fricache et fr&icirc;ngue.<br/>
J'connais la traiche &egrave;s honmards,<br/>
o&ugrave;'est qu'i' tunmb'sent et tchaquenardent<br/>
en fre&ucirc;lant l's &ecirc;tch&eacute;s du bord d'La Corbi&eacute;the<br/>
(j'ai &agrave; m'taithe) ou d'La Froutchie<br/>
ou du Grou&euml;t. Ha&icirc;nitcheurs, <br/>
il' &ocirc;sent entrer dans l'&ocirc;syi,<br/>
les beinv'nus dans mes cliavieaux auve<br/>
lus pouettes et p&icirc;nchettes, lus bliues babinnes.<br/>
S'i' n'y'a ni feunque ni feunme, j'&egrave;rb&egrave;te<br/>
et r'brousse qu&eacute;m&icirc;n au P'tit Port.<br/>
D&eacute; iou qu&eacute; j'sis m&acirc;t&eacute; &agrave; la barre<br/>
j'hale tout l'h&acirc;vre d'eune halen&eacute;e -<br/>
du sablion puchi dans un b&egrave;r d&eacute; grannit.<br/>
Des fanmil'yes d'valent pouor lus th&eacute;e,<br/>
des galettes &agrave; vrai, des beurr&eacute;es, des pot&eacute;es d&eacute; g'l&eacute;e.<br/>
J'vis eune fais un coupl'ye &agrave; mangi <br/>
d'l'&ecirc;tchu&icirc;v&eacute;e &agrave; m&ecirc;me l&eacute; pot,<br/>
p&eacute;the et fis, sans faithe d&eacute; teurts,<br/>
L&eacute; vent m'so&ucirc;ffl'ye des clius<br/>
d'caqu't&eacute;thie: <i>As-tu bein patchi</i><br/>
<i>l's&eacute;? O&ugrave;'est qu'il est, man costeunme?</i><br/>
<i>Gare &agrave; tes g'nouors sus les p&egrave;rrons!</i><br/>
J'p&acirc;sse eune danme &agrave; nagi des tours d'un rotchi,<br/>
eune mauve et deux pies mathannes au dget.<br/>
La m&eacute; ich&icirc;n l'tou est gra&icirc;ssie d'vrai<br/>
aboul&eacute; d'l'Atlantique.<br/>
Atout mes d&eacute;s &egrave;s b&ecirc;nacl'yes j&eacute; c&acirc;tou&ocirc;le l'ieau,<br/>
tchi pouor la preunmi&eacute; fais ch't' ann&eacute;e m'ca&ucirc;ffe.<br/>


</TD></TR></TABLE></CENTER>

<p><i>Alice Allen</i>
<br/>
<i>V&egrave;rsion J&egrave;rriaise d&eacute; <a href="jerpoem.html">Geraint Jennings</a></i><p>

<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfpeque.html">La P&ecirc;que</a><p>
<li><a href="pequethies.html">Les P&ecirc;quethies d'la C&ocirc;te</a><p>
<li><a href="fishing.html">A Disastrous Fishing Expedition</a><p>
<li><a href="peque.html">La Loi sus la P&ecirc;que</a><p>
<li><a href="cahouain_peque1910.html">La p&ecirc;que</a><p>
<li><a href="paisson.html">Le Paisson!</a><p>
<li><a href="ecreho2.html">Un P'tit Viage en &Ecirc;cr&eacute;ho</a><p>
<li><a href="vra.html">Le Vra d'La Rocco</a><p>
<li><a href="vra2.html">Qui n'ouait qu'une clioche n'ouait qu'un son!</a><p>
<li><A HREF="pequeux.html">L&eacute; R'tou du P&ecirc;queux</A><p>
<li><a href="painfishing2.html">Why the Fishing Picnic Fell Through</a><p>
<li><a href="bassemathee.html">B&acirc;sse math&eacute;e, haute math&eacute;e</a><p>
<li><a href="ptitpaisson.html">L&eacute; p'tit pa&icirc;sson et l'p&ecirc;tcheux</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/vierpetcheux.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>

