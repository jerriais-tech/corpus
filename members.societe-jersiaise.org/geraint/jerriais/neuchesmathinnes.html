<HTML>
<HEAD>
<TITLE>Les Neuches Mathinnes</TITLE>
<META  name="keywords" content="Jèrriais, Jersey language, langue normande, jersiais, minority languages, philology, philologie, dialectology, dialectologie, linguistique, Channel Islands, îles anglo-normandes, langues d'oïl, langues régionales, phare de Gatteville, lighthouse, Normandy, Normandie">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les Neuches Mathinnes</h2></font></center><p>

<CENTER>
<TABLE>
<TR>
<TD>

Les roses rotchi&egrave;rs portent eune bague d&eacute; ba&icirc;nis,<br>
Engagis auve l&eacute; melgreu et les mielles;<br>
Et les lou&ecirc;mes cr&ecirc;meuses, pouor les habilyi,<br>
Ont fait eune robe d&eacute; mathiage en dentelle.<br>
<br>
Les dents d'l'Enf&eacute; ont &ecirc;l'v&eacute; haut la p&egrave;rque<br>
Et, ouaithe qu'nou vait chu cliochi d&eacute; galots,<br>
Ch'est bein la veue d&eacute; Gatteville tchi nos m&egrave;rque<br>
Not' vouaie &egrave;s neuches sauss&eacute;es l'trav&egrave;rs des clios.<br>
<br>
Les m&acirc;chouaithes du Mal&icirc;n n&eacute; mord&eacute;thont<br>
Qu'la g&acirc;che d&eacute; neuches au vrai et &egrave;s &ecirc;cales;<br>
Et si not' chapelle &agrave; des bancs d'sablion,<br>
Ch'est qu'oulle a mille galots pouor ses muth&acirc;les.<br>
<br>
Et les vi&egrave;rges sablionneuses, ont-i' d&eacute; l'hielle<br>
Assez pouor &ecirc;cliaithi l&eacute; c'm&icirc;n d'l'Enf&eacute;?<br>
Oui-dgia! &Egrave;rm&egrave;rtchiz bein les cliaithes chandelles -<br>
Les lou&ecirc;mes d&eacute; cr&ecirc;me tchi br&ucirc;lent blianches coumme du f&eacute;.<br>
<br>
La veue l'a veue - eune r&acirc;mass'sie d'm&eacute;mouaithes;<br>
Eune bouochie dg'ieau d'la m&eacute; qu'nou n'avale pon.<br>
La dg&ecirc;le &ecirc;mo&ucirc;que les p'tits galots tch'&ecirc;cliaithent<br>
L&eacute; rose du grannit et l'blianc du sablion.<br>
<br>
La p&egrave;rque, la veue, l&eacute; cliochi sont nos m&egrave;rs,<br>
Br&icirc;ngis, blianchis et b&ecirc;nits par la dg&ecirc;le.<br>
La dentelle des nouages fliotte d&eacute;vant nos i&egrave;rs:<br>
Les neuches mathinnes d&eacute; l'Enf&eacute; et du ciel.<br>
<br>
<br>
<i><a href="jerpoem.html">Geraint Jennings</a></i><br>
<I>Gatteville - Barflieu - St. Vaast la Hougue 12/8/2002</I><br>

</TD>
</TR>
</TABLE>
</CENTER><p>
<br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="mevoc.html">La m&eacute; en J&egrave;rriais</a><p>

</UL>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
