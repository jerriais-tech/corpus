<HTML>
<HEAD>
<TITLE>Les hardelles, la Police Salari&eacute;e et l'Doyen</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les hardelles, la Police Salari&eacute;e et l'Doyen</h2>
Merrienne a d'bain droles d'id&eacute;es</font></center><p>

<font size="-1"><i>Au Portinf&eacute;.</i></font><br/>
<br/>
Moussieu l'Editeu,<br/>
<br/>
D&eacute;pis la s'maine p&acirc;ss&eacute;e tout a tait assez trantchille siez-nous. Il est vrai qu'la Merrienne n'est pas tr&eacute;jous si obligeante comme ou dev'thait y'&ecirc;tre, par &eacute;xembplye, j'ai une djobbe &agrave; la faithe se l'v&eacute; au matin pour m'apport&eacute; une t&acirc;sse de tais, et ou r'f&ucirc;se absol&ucirc;ment de n&eacute;tti mes bottes quand j'voudrais sorti pour all&eacute; vais tchique vaisin, mais autrement ou n'se comporte pas mal et, entre nous, Merrienne, j'pou&ocirc;rrais av&eacute; pi&egrave;the.<br/>
<br/>
L'autre s&eacute;, ayant veu s&ucirc;s la g&acirc;zette le portrait d'la hardelle tch'a tait chou&acirc;isie pour repr&eacute;sent&eacute; l'&icirc;le &agrave; la <a href="batfli.html">Bataille de Flieurs</a>, ou m'dit qu'iou n'en criyait pas grand'chose, et qu'oulle en connaissait yunne dans l'bas d'l'Eta tch'y valait bein m&ucirc;s. &quot;Sans doute,&quot; ou dit, &quot;ou va au vraic par bord&eacute;e, et ses chabots sont grands comme des p'tits batiaux, mais ch'est une bouonne gr&ocirc;sse hard&eacute;lle ch'y f'tha une rare m&egrave;the de famille p&ucirc;s tard, et tch'y nos f'thait cr&eacute;dit, nous ichin &agrave; <a href="st_ouen.html">Saint-Ou</a>. Tch&egrave;sque tu'en dis, Ph'lip?&quot;<br/>
<br/>
&quot;Chein qu'j'en dis, ma vieille,&quot; j'l'y raiponnit, &quot;ch'est que quand j'avais djais-huit ans ou d'm&ecirc;me y'avait une rouoge-t&ecirc;te dans les fonds du Creux Baillot que j'n'&eacute;thais pas &ecirc;changi pour une do&ucirc;zaine comme chette-l&agrave; dans l'papi. Malheutheusement, oulle avait trop d'galants, et toutes les s'maines j'tais en dangi d'atrap&eacute; une slingeuse. Mem&eacute;e tch'&eacute;thait freum&eacute; la porte au nez &agrave; l'Archange Gabriel, s'il avait yeu des rouoges ch&eacute;veux, mint san pid bas quand vint un temps, et la hard&eacute;llle fichit san camp avec un soudard tch'y s'n'allait dans l's'Indes, laissant sa femme et chinq ou siez mousses dri&egrave;the l'y.&quot;<br/>
<br/>
Apr&egrave;s chonna, Moussieu, la bouonnefemme se mont &agrave; p&acirc;sl&eacute; d'chein que l'Sieur Ahyi, l'Conn&ecirc;tablye de <a href="st_martin.html">Saint-Martin</a>, avait dit &agrave; la r&ecirc;union d'ses Principaux et Officiers. &quot;J's'y bein contente de sav&eacute;,&quot; ou qu'menchit, &quot;que y'a ocquo dans l'Ile une p&acirc;raisse tch'y peut s'graie sans les s&eacute;rvices de la police salari&eacute;e. Et, si Saint-Martin peut l'faithe, pourtchi pas l's'autres? Pourtchi pas, par &eacute;xemplye, nous ichin &agrave; Saint-Ou?&quot;<br/>
<br/>
J'eut &agrave; souorithe, Moussieu. &quot;Ma pou&ocirc;re Merrienne,&quot; j'l'y dit, &quot;y n'faut pas prendre chein que l'Conn&ecirc;tablye dit trop s&eacute;rieusement. Est-che que tu n'as pas veu dans la g&acirc;zette les rapports de c&eacute;rtains causes d'vant la P'tite Cour ou&egrave;sque la police de la p&acirc;raisse adm&eacute;ttait volontaithement qu'oulle avait yeu l'assistance de yun ou p&ucirc;s d'chais detectives? Crais-m&eacute; s'tu veur, mais au jour d'agniet, y n'y'a pas une paraisse dans l'Ile tch'y peut s'p&acirc;ss&eacute; d'la Police Salari&eacute;e.&quot;<br/>
<br/>
&quot;Pourtant,&quot; ou dit, &quot;y n'y'avait pas ditet quand man grand' p&egrave;the &eacute;tait yun des Chantgniers de la paraisse.&quot;<br/>
<br/>
&quot;Nan, bein seux,&quot; j'l'y dit, &quot;mais &eacute;tout dans chu temps-l&agrave; n'y'avait pas les malfaiteurs tch'y y'a ach'teu. Et quant &agrave; tan grand'p&egrave;the, j'ai ou&iuml; dithe tch'y n'pr&eacute;sentit pas une seule cause dans l'couothant d'ses deux t&egrave;rmes.&quot;<br/>
<br/>
&quot;Ch'n'est pas vrai,&quot; ou s'fit. &quot;Il en pr&eacute;sentit yun pour av&eacute; battu sa femme, et l'Juge Gibaut y'en donnit pour un mais en bouaite.&quot;<br/>
<br/>
&quot;V&egrave;the,&quot; j'l'y dit, &quot;et l'brit couothait dans la p&acirc;raisse que tan grand'p&egrave;the print bouon soin duthant chu mais-l&agrave; qu'ou ne s'sait pas sans consol&acirc;tion.&quot;<br/>
<br/>
J'&eacute;thais peut en dithe p&ucirc;s long, Moussieu, mais je n'voulais pas irrit&eacute; la Merrienne, car j'pensit &agrave; ma t&acirc;sse de tais et &agrave; mes bottes, ch&ecirc;stentchi, j'm'empr&ecirc;ssit de changi l'sujet et j'l'y d'mandit s'oulle avait r'm&eacute;rtchit le dr&ocirc;le de jugement &agrave; la P'tite Cour ensouivant une collision &agrave; Croix C&acirc;telain, <a href="grouville.html">Grouville</a>.<br/>
<br/>
&quot;Oui,&quot; ou dit, &quot;et j'trouvit chonna un mio drole. Le Juge vint &agrave; la conclusion qu'les deux conducteurs avaient fait tout ch'qu'ils &eacute;thaient deu faithe, et tch'y n'taient pas &agrave; bliaum&eacute;, ni yun ni l'autre, pour l'accident. Mais si y'avait yeu tchique p&eacute;rsonne de tu&eacute;e, tch&egrave;squ'en &eacute;thait tait?&quot;<br/>
<br/>
J'l'y dit que je n'savais pas, mais que j'donn'nais quatre sous pour av&eacute; l'opinion du Chantgni tch'y pr&eacute;sentit la cause de chu jugement. &quot;Ach'teu, Merrienne,&quot; j'ajouotit, &quot;une bouochie n'me f'thait pas d'ma d'vant ramont&eacute;, mais j'voudrais que tu m'dithais, en pr&eacute;pathant tchiquechose tch&egrave;sque tu crai de chein qu'notre nouviau Doyen dit y'a un jour ou deux. Y voudrait d'neuves egly&icirc;ses, car y crait que J&ecirc;rri n'en a pas assez.&quot;<br/>
<br/>
Ou se l'vit d'sa tchaise pour mettre san d'vant&eacute;. &quot;Si ch'est-l&agrave; vraiement s'n'opinion, apr&egrave;s av&eacute; tait ichin &agrave;-bein-pr&egrave;s chinq minutes,&quot; ou dit, &quot;j'l'y doun'nais en avis de s'mettre &agrave; trouv&eacute; des moyens pour remplyi les egly&icirc;ses que j'avons ach'teu. Quant il &eacute;tha fait chonna, y pou&ocirc;rra p&acirc;sl&eacute; d'en b&acirc;ti d'neuves.&quot;<br/>
<br/>
Et, Moussieu, ou s'mint &agrave; fricachi du gras lard avec des oignons.<br/>
<br/>
<i><a href="lebrocq.html">Ph'lip</a></i><br/>
<i>Les Chroniques de Jersey 25/7/1959</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="crinme.html">L&eacute; cr&icirc;nme et la louai</a><p>
<li><a href="pmjury.html">Des femmes sus l'jury</a><p>
<li><a href="pmpolice2.html">The Police Question</a><p>
<li><a href="pmpolice.html">La miyeu police d&eacute; l'Ile</a><p>
<li><a href="femme.html">La femme</a><p>
<li><a href="pmfemmes.html">Au sujet des femmes</a><p>
<li><a href="gdffemmes1948.html">Les D'vis du Bouan'homme George</a><p>
<li><a href="gdffemmes1948b.html">Les D'vis du Bouan'homme George</a><p>
<li><a href="gdffemmes2.html">Les Femmes!</a><p>
<li><a href="pm1947.html">Ph'lip and Merrienne</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

