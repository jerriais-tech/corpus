<HTML>

<!-- Mirrored from members.societe-jersiaise.org/geraint/jerriais/gdfpassant.html by HTTrack Website Copier/3.x [XR&CO'2014], Tue, 15 Jul 2025 13:48:45 GMT -->
<HEAD>
<TITLE>En p&acirc;ssant...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En p&acirc;ssant...</h2></font></center><p>

<font size="-1">Le M&eacute;nage &egrave;s Feuvres,<br/>
St. Ou&euml;n.<br/>
L&eacute; 20 d'septembre, 1975.<br/></font>
<br/>
Moussieu l'R&eacute;dacteu,<br/>
<br/>
Eh bein, bouannes gens, m'&egrave;rv&eacute;l&agrave; en J&egrave;rri pour deux-s'trais jours aupr&egrave;s un s&eacute;jour d&eacute; trais s'maines en <a href="gdffrance.html">France</a>. Ch'tait m'n &icirc;ntention d'y rester jusqu'&agrave; la f&icirc;n du mais, mais en r'v&eacute;nant d'Charente en compangnie d'mes anm&icirc;ns l'Sieur Edgar John Rive et sa charmante danme, tch'avaient p&acirc;ss&eacute; trais s'maines en Espangne et tch'avaient ieu la bouant&eacute; d&eacute; m'donner un p&acirc;ssage, allant et v'nant d'St. M&acirc;lo &agrave; Aigre, en Charente, j'arriv&icirc;nmes &agrave; <a href="saintmalo.html">St. M&acirc;lo</a> hi&egrave;r au s&eacute; en temps pour aborder l&eacute; hydroglisseur &agrave; siex heuthes et d'mie pour J&egrave;rri, et j'fus si tent&eacute; d'm'en r'v&eacute;n&icirc;n jusqu'en J&egrave;rri auve ieux, qu&eacute; m'y v'ch&icirc;n!<br/>
<br/>
Quand j'y pense, i' s'pouorrait qu&eacute; m'n anm&icirc;n Francis Alexandre Le Sueur, &Ecirc;cuier, Licenci&eacute; en Droit, s'en va m'&egrave;rpr&icirc;nmander pour continnuer &agrave; faithe s&egrave;rvi l'mot &quot;hydroglisseur&quot; pour l&eacute; &quot;hydrofoil&quot;, car i' m'sembl'ye aver liu eune lettre tch'il &ecirc;crivit &agrave; la g&acirc;zette y'a un an ou deux nouos explyitchant qu&eacute; la traduction d&eacute; hydroglisseur pour &quot;hydofoil&quot; n'tait pon correct. Malheutheusement ma m&eacute;mouaithe c'menche &agrave; souffri d&eacute; m's &acirc;ge, et j'oublyis un tas d'choses qu&eacute; j'd&eacute;v'thais r't&eacute;n&icirc;n, et l'mot tch'i' nouos donnit comme &eacute;tant correct n&eacute; m'veint pon &agrave; l'id&eacute;e pour l&eacute; moment. Ch&eacute; s'sait-i' &quot;hydroplaneur?&quot; Ma f&icirc;ngre, j'ai oubli&eacute;. Mais n'&icirc;mporte tchi nom qu'nou l&icirc; donne, au &quot;hydrofoil&quot;, ch'est un mangnifique p&eacute;tit bat&eacute;. I' va vite, et nou peut s'mett' &agrave; l'abri dans la salle en bas, assis dans des tcha&icirc;ses comfortabl'yes comme dans un tchi&acirc;tre, et dans eune heuthe et d'mie nou-s-est &agrave; St. M&acirc;lo! J'm'en vais l&eacute; r'faithe s&egrave;rvi iun d'ches jours car j'm'en r'vais en France chutte s&eacute;maine.<br/>
<br/>
J'ai trais s'maines d&eacute; g&acirc;zettes &agrave; li&eacute;the pour m&eacute; r'mett' au ras d's affaithes tchi s&eacute; sont p&acirc;ss&eacute;es ich&icirc;n duthant m'n absence de l'&Icirc;le, et la preunmi&eacute; g&acirc;zette qu&eacute; j'ai r'gard&eacute; m&eacute; montre l&eacute; portrait d&eacute; ch&icirc;nq candidats, r'pr&eacute;sentant l'parti d&eacute;mocratique d&eacute; J&egrave;rri, tchi veulent &ecirc;t' &ecirc;lus dans L's <a href="etats.html">&Ecirc;tats</a>.<br/>
<br/>
I' patha&icirc;ssent aver eune dr&ocirc;le d'id&eacute;e d'la fonction d'un membre d&eacute; la Chambre L&eacute;gislative. J'avais tr&eacute;jous pens&eacute; tch'il 'tait l&agrave; pour &egrave;rpr&eacute;senter l'&icirc;nt&eacute;th&ecirc;t d&eacute; tout l'monde dans san district &ecirc;lectoral. Mais ieune des danmes tch'est candidat (nou peut-i' dithe &quot;candidatte?&quot; - j'pense bein qu'oui, mais qu&eacute; ch'n&eacute; s'sait pon correct) nouos dit, d'apr&egrave;s l&eacute; rapport dans la g&acirc;zette, qu&eacute; l'&icirc;ntention du mouvement d&eacute;mocratique est d&eacute; changi L's &Ecirc;tats en &ecirc;tat d&eacute;mocratique car i' n'y sont pon &agrave; ch't heu! Eh bein, nouos couochons n'veulent pus d'chours, comme nouos l'dit l'vi&egrave;r <a href="ditons.html">diton</a>. N&eacute; v'la qu'nouot' p&eacute;tit parl&eacute;ment, tch'est iun des pus vi&egrave;rs au monde, et tch'a fait d'l'&Icirc;le, dans l'couothant des si&eacute;cl'yes, ieune des pus prosp&eacute;thes dans l'univ&egrave;rs, est si mal constitu&eacute; tch'i' faut l'd&ecirc;labrer pouor pliaithe &agrave; un p'tit groupe d&eacute; malcontents tchi n'sont m&egrave;me pon J&egrave;rriais dans l'&acirc;me mais tchi veulent y d'meuther. Sont-i' m&egrave;me J&egrave;rriais? Y'en a qu'nou n'l&eacute; dithait pon par lus noms. Enf&icirc;n, j'esp&eacute;the qu&eacute; l's &ecirc;lecteurs d&eacute; l'&Icirc;le prendront la peine d&eacute; lus d&ecirc;nichi pouor aller voter, et tch'i' lus donn'nont eune l&eacute;&ccedil;on l&eacute; jour d&eacute; l'&ecirc;lection.<br/>
<br/>
Comme j&eacute; disais dans ma lettre du 16 d'ao&ucirc;t, y'a un tas d'p&egrave;rsonnes tchi disent: &quot;J&eacute; n'm'en vais pon <a href="votevoc.html">voter</a>! Tch'est qu'nou g&acirc;ngne d&eacute; voter? Les candidats font des prom&ecirc;sses tch'i' n'gardent janmais!&quot; P't-&ecirc;t' bein. J'n'en disconveins pon, mais s'ou n'allez pon voter, bouannes gens, n'oubliez pon qu&eacute; v'la tchi donne eune chance d&eacute; r&ecirc;ussi &egrave;s candidats tchi sont sus les rangs viyant tch'i' sont malcontents, car lus supporteurs, ouaithe tch'i' n'sont qu'eune p&eacute;tite minnorit&eacute; dans lus districts &ecirc;lectorals, vont tous voter et m&ecirc;nagent d&eacute; lus donner la victouaithe viyant qu'les gens cons&egrave;rvateurs ont rest&eacute; siez ieux &agrave; la pliaiche d'aller voter et m&ecirc;ateurs nagent de lus donner la victouaithe viyant qu'les gens cons&egrave;rvateurs ont rest&eacute; siez ieux &agrave; la pliaiche d'aller voter.<br/>
<br/>
L&eacute; p&acirc;ssage du temps n'patha&icirc;t pon aver r&ecirc;solu les probl&egrave;mes tchi sembl'yent continnuer &agrave; vengi c&egrave;rtaines gens. Par exempl'ye, la g&acirc;zette du treize septembre nouos montre l&eacute; portrait d'eune janne m&eacute;the auve ses deux &ecirc;fants tch'est au m'sesp&eacute; viyant qu&eacute; s'n homme n&eacute; peut trouver &agrave; les louagi comme i' faut. Et nou vait des ma&icirc;sons en train d'&ecirc;t' b&acirc;ties partout, et des grands b&acirc;tisses l&eacute; tou d'la ville tch'ont un tas d'&ecirc;tages d&eacute; hauteu. Tch'est tchi l's otchupent? Appathemment, ch'n'est pon les jannes mathi&eacute;s et gens tch'ont des p'tites fanmilles et tch'en ont si grand b&eacute;soin. Et j'pense bein qu&eacute; quand-m&egrave;me tch'i' pouorraient l's otchuper i' n'pouorraient pon payi les louages tch'i' d'mandent dans ches grands b&acirc;timents l&agrave;. &Agrave; m'n id&eacute;e, il est grand temps d'emp&ecirc;chi chu type d&eacute; b&acirc;t&icirc;ment l&agrave; d'&ecirc;t' b&acirc;ti et d'en b&acirc;ti acouo d'la sorte qu&eacute; les jannes coupl'yes J&egrave;rriais, et les pouorres gens, pi&ecirc;ssent affa&ucirc;rder &agrave; louer.<br/>
<br/>
Enf&icirc;n, la f&icirc;n du temps f'tha tout vaie, comme nouos l'dit l'vi&egrave;r diton. Dans l'entr&eacute;temps, j'm'en r'vais en France jusqu'&agrave; la f&icirc;n du mais, ch'est en tchi j'm'en vais vouos dithe: &quot;&Agrave; la pr&eacute;chaine &egrave;rveue!&quot;<br/>
<br/>
<i><a href="lefeuvre.html">George d'La Forge</a></i><br/>
<i>JEP 10/10/1975</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="mevoc.html">La m&eacute; en J&egrave;rriais</a><p>
<li><a href="transport.html">L&eacute; transport en J&egrave;rriais</a><p>
<li><a href="saintmalo1913.html">Eune Visite &agrave; St. M&acirc;lo</a><p>
<li><a href="dinard1.html">How Piteur and Sam Go to Dinard</a><p>
<li><a href="dinard2.html">That Dinard Excursion</a><p>
<li><a href="stmalo.html">L&eacute; Bat&eacute; d'St. M&acirc;lo</a><p>
<li><a href="batchieaux.html">I' n'est pon tr&eacute;jous math&eacute;e quand l'bat&eacute; fliotte</a><p>
<li><a href="gouorray.html">Eune courte histouaithe du H&acirc;vre d'Gou&ocirc;rray et san va&icirc;sinnage</a><p>

<li><a href="gdfelect.html">Eune bouanne &ecirc;lection!</a><p>
<li><a href="elections_25.html">Les d'vis du Bouan'homme George</a> (&ecirc;lections)<p>
<li><a href="elections_6.html">Les d'vis du Bouan'homme George</a> (&ecirc;lections)<p>

<li><a href="politics.html">La Politique en J&egrave;rri</a><p>

<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="etats.html">Les &Ecirc;tats d' J&egrave;rri</a><p>

<li><a href="pmmembre.html">Pourtchi vouler &ecirc;tre membre d's &Eacute;tats?</a><p>
<li><a href="pmvendredi.html">Nou S&eacute;tha Vendr&eacute;di</a><p>
<li><a href="vacance.html">Des vacances en Ville</a><p>
<li><a href="forthcoming.html">Peter on forthcoming elections</a><p>
<li><a href="electioneering.html">Electioneering campaign</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="painelections.html">Piteur discourses on elections</a><p>
<li><a href="elections_28.html">Nos D&eacute;put&eacute;s</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfpassant.html by HTTrack Website Copier/3.x [XR&CO'2014], Tue, 15 Jul 2025 13:48:45 GMT -->
</HTML>

