<HTML>

<!-- Mirrored from members.societe-jersiaise.org/geraint/jerriais/pmlune.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip va &agrave; la lune</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip va &agrave; la lune</h2>
Et en vait de pus d'une sorte<br></font></center><p>
<font size="-1">
<I>&Agrave; Portinf&eacute;<br>
Saint Ou</I><br></font>
<br>
Moussieu l'Editeu<br>
<br>
J'ai yeu yunne des p&ucirc;s dr&ocirc;les d'exp&eacute;thiences d'ma vie chutte semaine, mais d'vant qu'menchi &agrave; vos la raconter j'voudrais vos rapporter la conversation que j'e&ucirc;mes, la Merrienne et m&eacute;, en d&ecirc;jeunant hi&egrave;r matin.<br>
<br>
Ou qu'menchi par m&eacute; dithe qu'oulle 't&eacute; l&acirc;ss&eacute;e d'entendre de chu Colonel Glenn s&ucirc;s l'radio. &#147;Apr&egrave;s tout&#148;, ou s'fit, &#147;tch&egrave;squ'il a fait de si merveilleux qu'les Russes n'avaient pas fait d'vant li?&#148;<br>
<br>
&#147;Il a fait l'tour du monde trais fais dans sa machine,&#148; j'li dis, &#147;sans aver arr&ecirc;t&eacute; une seule fais et il est r'venu sain et sauf.&#148;<br>
<br>
&#147;Epis?&#148; ou d'mandit. &#147;Par chein qu'les g&acirc;zettes en ont dit il avait 't&eacute; trais ans &agrave; s'pr&eacute;pather et sa fichue machine &eacute;tout. Mais chein que j'voudrais saver ch'est tchi bein qu'il a fait en circhulant, auve l'aide de ses instruments trais fais?&#148;.<br>
<br>
&#147;Ch'n'est qu'un qu'menchment&#148;, j'li dis, car les Am&eacute;thitchains ont id&eacute;e d'aver deux hommes dans la machine la pr&eacute;chaine fais, et i'sont pr&egrave;sque seux qu'&agrave; quatre ans d'ichin i' pou&ocirc;rront arriver jusqu'&agrave; la lune&#148;.<br>
<br>
&#147;Ou&egrave;sque i' n'y a autchune vie et ou&egrave;sque rein n'peut craitre&#148;, ou dit &#147;Bieau prospect, ma fe! Mais d'vant aller p&ucirc;s lyien, Ph'lip je n'crais pas pour un moment que j'vivons s&ucirc;s un globe, car si ch'tait vrai et qu'nou p&acirc;ssait &agrave; travers l'air &agrave; une pathelle velocit&eacute; nou n'pou&ocirc;rrait jamais s&eacute; t'nin d'but. Nouff&eacute; quant &agrave; m&eacute;, j'si de l'opinion du moussieu tchi p&acirc;slit s&ucirc;s l'radio hi&egrave;r au s&eacute;, disant que la t&ecirc;rre &eacute;tait pliatte. Il ajou&ocirc;tit que y'avait une m&acirc;sse d&eacute; monde qu'en 'tait aussi seux comme li, et si j'pouvais l'vaie j'li dithais bein vite que j'en si yunne. Mais apart de chonna, estche-tchi n'y a pas assez &agrave; nos otchuper s&ucirc;s la t&ecirc;rre d'nos jours sans nos badrer de chein tchi y'a s&ucirc;s la lune? Sans doute le Colonel Glenn a fait chein tch'i' d'vait faithe mais chonna s'en ya-t'i' r&eacute;conciller nos fermiers et les marchands, ou emp&ecirc;chi l's Etats d'continuer &agrave; faithe des b&ecirc;tises?&#148;<br>
<br>
&#147;Nenn&icirc;n, bein seux, Merrienne,&#148; j'li dis, &#147;mais apr&egrave;s tout, i' n'faut pas oublier que y'a un c&ocirc;t&eacute; d'la lune que j'n'avons jamais veu et s&ucirc;s chu point-l&agrave;, j'm'en vais te raconter le r&eacute;ve que j'ai yeu la niet p&acirc;ss&eacute;e.&#148;<br>
<br>
&#147;Tchiquechose d'int&eacute;ress&ecirc;ssant sans doute,&#148; ou s'fit, &#147;par la mani&egrave;the que tu'as gigot&eacute; pour une bouonne heuthe ne m'permettant pas une minute de r'pos. Si j'n'avais pas creu que tu 'tais s&ucirc;s l'point d'aver une attaque d'apoplexie, j'&eacute;thais b&eacute;t&ocirc;t pr&icirc;nt des m'suthes pour te garder trantchille, mais enfin tch&egrave;sque-en est d'chu r&ecirc;ve?&#148;<br>
<br>
&#147;J'r&ecirc;vis,&#148; j'li dis, &#147;que j'avais 'te transport&eacute;, je n'sais pas comment, au c&ocirc;t&eacute; qu&eacute; j'n'avons jamais veu et crais-l&eacute; s'tu veur, ch'tait un vrai paradis. Y'avait d'l'herbe si riche qu'une vaque j&ecirc;rriaise &eacute;thait enfli&eacute; d's&ucirc;s et crev&eacute; dans une d&eacute;mi'euthe et des bouais des chents pids d'haut. Y'avait des belles petites rivi&egrave;thes et i' faisait tr&eacute;jous jour, car l&eacute; sole lisait tout-l'temps mais la chaleu tait temp&eacute;thante, et nou n'enhannait pas, car hommes et femmes 'taient touos n&ucirc;s&#148;.<br>
<br>
&#147;Et te?&#148; ou d'mandit &#147;tu'avais ocquo tes habits, sans doute?&#148;<br>
<br>
&#147;Nouff&eacute;, Merrienne&#148;, j'li dis, &#147;car j'avais yeu &agrave; me deshabillyi pour &ecirc;tre comme l&eacute; restant. Chein tchi 'tait l'p&ucirc;s dr&ocirc;le de tout j'avais rajeuni de p&ucirc;s d'chinquante ans. I' n'y avait pas de vielles gens, et i' n'y avait pas d'mathiage, car tout &eacute;tait libre. Nou pouvait se mathier aussi souvent comme nou voulait, et i' n'y avait ni &eacute;glyises, ni chapelles, ni ministres pour vos dithe comment qu'nou d&eacute;v'thait s'comporter. Et, bein seux, i' n'y avait pas d'divorce car quand un homme et sa femme d&eacute;cidaient de se s'pather, i' l'faisaient sans autchune rantchune. En un mot, comme je t'lai dit, ch'tait un vrai paradis et quand j'me si r&ecirc;villyit et trouv&eacute; que ch'n'tait, apr&egrave;s tout, qu'un r&ecirc;ve, j'&eacute;thais peut plieuth&eacute;&#148;.<br>
<br>
&#147;Si tu'avais 't&eacute; un homme respectablye,&#148; ou s'fit, &#147;tu'&eacute;thais deu plieuth&eacute; d'honte &agrave; l'&acirc;ge que tu'as. Tu n'm'as pas dit, pour une chose, si les femmes 'taient comme les bouais, des chents pids d'haut&#148;.<br>
<br>
&#147;Nenn&icirc;n,&#148; j'li dis &#147;I' 'taient comme les femmes d'ichin sinon bein p&ucirc;s belles. Oh v&egrave;the, y'avait du chouaix!&#148;<br>
<br>
&#147;Une autre chose qu'tu n'm'as pas dit,&#148; ou s'fit, &#147;et ch'est combein d'fais que tu t'mathyit.&#148;<br>
<br>
&#147;Eh bein, Merrienne,&#148; j'li dis &#147;de chonna j'n'ai autchune m&eacute;mouaithe&#148;.<br>
<br>
&#147;J'pensais bein&#148;, ou dit, &#147;Eh bein, man Ph'lip, tout ch'que j'te donne en avis ch'est d'oublier chu gniolin-l&agrave;, &eacute;pis ne r'qu&eacute;menche pas, car la pr&eacute;chaine fais j'pou&ocirc;rrais m'marri. A ch'teu, r'venons &agrave; notre bouon-sens et n'p&acirc;slons pas d'un paradis mais de chein tchi s'arrive ichin dans notre p'tite Ile d&eacute; J&ecirc;rri. Tch&egrave;sque en est de nos patates?&#148;<br>
<br>
&#147;Eh bein, ma chi&egrave;the&#148; j'li dis, &#147;la seule diff&eacute;thence que j'peux en vaie ch'est que l'fermyi peut exporter san produit de six ou sept diff&eacute;thentes mani&egrave;thes, mais tr&eacute;jous il &eacute;tha &agrave; p&eacute;yi les frais du transport et la commission &agrave; tchique marchand. J'peux m'tromper mais i' m'semblye que si par malchance la saison est tardive, les pou&ocirc;rres fermiers du nord et d'autres parties d'l'Ile n'&eacute;thont pas grand profit &agrave; montrer quand veindra les derni&egrave;res s'maines, mais si n'veint pas de r'but, l&eacute; prospect est assez b&eacute;&#148;.<br>
<br>
&#147;Et tch&egrave;sque tu pense de l'id&eacute;e au Douar' L&eacute; Feuvre?&#148;<br>
<br>
&#147;Pas grand'chose&#148;, j'li dis &#147;et je n'crais pas que hardi d'fermiers l&eacute; support&eacute;thont. Quant &agrave; m&eacute;, j'n'y vais pas grand avantage, et je doute que nous en r'ou&iuml;tha p&acirc;sler fort. Le Douar' est comme sans p&egrave;the, tch'avait tr&eacute;jous d's id&eacute;es mais i' n'taient pas tr&eacute;jous bouonnes&#148;.<br>
<br>
&#147;I' nos reste l&eacute; tourisme&#148;, ou dit &#147;tchi gouverne tout. Y'a toute appathence d&eacute; p&ucirc;s d'visiteurs que jamais, et les h&ocirc;tels en sont si seux tch'i' sont &agrave; d&ecirc;penser un tas d'sous pour &ecirc;largi l&ucirc;s pr&eacute;misses&#148;.<br>
<br>
&#147;J't'ai dit p&ucirc;s d'une fais, Merrienne, tch&egrave;sque qu'j'en crais du tourisme, et je n'ai rein &agrave; ajou&ocirc;ter agniet. Chein tchi m'int&eacute;rr&ecirc;sse ch'est la djobbe d'Avocat-G&eacute;n&eacute;ral, tchi n'est pas ocquo remplie; par cons&eacute;quent, nou n'peut pas dithe pour seux que y'&eacute;tha une vacance pour S&eacute;nateur et une &ecirc;l&eacute;ction contest&eacute;e&#148;.<br>
<br>
&#147;R'v&eacute;nant &agrave; tan r&eacute;ve pour une minute&#148;, ou dit. &#147;A-t'i' fait du bein &agrave; tan dos car il est temps de t'mettre &agrave; froutchi ta bordeuse?&#148;.<br>
<br>
&#147;Man dos&#148;, j'li dis, &#147;n'a pas amend&eacute; et je n'pou&ocirc;rrais pas entreprendre pathelle djobbe, mais si l'Bram n'veint pas la faithe au p&ucirc;s t&ocirc;t, je n'vais pas pourtchi, qu'en p&acirc;ssant l'temps tu n'pou&ocirc;rrais pas t'y mettre car j'ai tr&eacute;jous oui que n'y a rein milleu qu'un mio d'travas s&ucirc;s la t&ecirc;rre pous les cors. Si fait b&eacute; dans un couplye d'jours tu pou&ocirc;rrais faithe pi&egrave;the&#148;.<br>
<br>
&#147;Et m&ucirc;s &eacute;tout, vi&egrave;r pi&egrave;rcheux!&#148; ou dit. &#147;Si tu arr&ecirc;te &agrave; m'vaie dans ta bordeuse, tu'as ocquo longtemps &agrave; vivre. J'm'en vais au liet!&#148;.<br>
<br>
<I><a href="lebrocq.html">Ph'lip</a><br>
</I><br>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="pmlune2.html">Merrienne et Ph'lip sus la lune</a><p>
<li><a href="pmrusses.html">Merrienne perd la t&ecirc;te</a><p>
<li><a href="pmirlande.html">La Visite en Irlande</a><p>
<li><A HREF="leune2.html">La Leune</A><p>
<li><A HREF="leune3.html">Happe la Leune!</A><p>
<li><a href="supposition.html">Eune Supposition</a><p>
<li><A HREF="gdfleune.html">Un viage &agrave; La Leune!</A><p>
<li><a href="gdfcouothage.html"> I' faut du couothage!</a><p>
<li><a href="espace.html">L'espace</a><p>
<li> <a href="portefagot.html">L&eacute; Porte-Fagot</a><p>
<li><a href="leune.html">L'Homme d&eacute; d'dans la Leune</a><p>
<li><a href="sanctum.html">Sanctuaire du Po&egrave;te</a><p>
<li><a href="lunnedemi.html">La Lunne d&eacute; Mi</a><p>
<li><a href="verteleune.html">La v&egrave;rte leune</a><p>
<li><a href="leuneantique.html">La leune antique</a><p>
<li><a href="dormivoc.html">Dormi</a><p>
<li><a href="pmreve.html">Merrienne a un mauvais r&ecirc;ve</a><p>
<li><a href="pmreve2.html">Ph'lip et son r&ecirc;ve</a><p>
<li><a href="niet.html">La Niet</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmlune.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>
