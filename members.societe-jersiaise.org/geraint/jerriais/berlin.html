<HTML>

<!-- Mirrored from members.societe-jersiaise.org/geraint/jerriais/berlin.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
<HEAD>
<TITLE>En route pour Berlin</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>En route pour Berlin</h2></font></center><p>
<i><center>(D&eacute;di&eacute; respectueusement &agrave; O.M.)</center></i><br>
<CENTER><TABLE><TR><TD>
I' n'y'a rein d'nouv&eacute; souos l'solei'<br>
J'savons tous l'vi&egrave;r dicton;<br>
Et pus d'une fais nous a prouv&egrave;<br>
Qu'il en est d'm&ecirc;me en v&eacute;thit&egrave;.<br>
<br>
J'n'aithais jamais pens&egrave;, pourtant,<br>
&Agrave; chein que j'vis, Sam'di,<br>
Dans &#147;Hill Street&#148; (app'l&egrave;e dans l'vi&egrave;r temps,<br>
La Rue &egrave;s Trais Pigeons, j'comprends).<br>
<br>
Un soudard en kharki s'en v'nait<br>
Amont la rue bouan rond<br>
Et, 'slindgi sus san dos, portait<br>
San sa' tout plien, comme nou l'viyait.<br>
<br>
Aupi d'la pompe il arr&ecirc;ti<br>
Pour p&acirc;ler &agrave; tchiqu'un;<br>
I' printsan sa', le d&ecirc;blioutchi,<br>
Et sav'ous tch'est qu'il en halli?<br>
<br>
D'vin&egrave;z... d'vin&egrave;z... err&ecirc;prouv&egrave;z...<br>
Nannin dja, ou' n'y'&ecirc;tes pas...<br>
D'vin&egrave;z autant coumme ou' voul&egrave;z,<br>
J'gag'geais qu'jamais ou' n'y pens's&egrave;z!<br>
<br>
Tchi don' qu'un soudard sus san dos,<br>
Dans un sa' peut porter?<br>
D'l'ammunition? tchulli&egrave;rs? coutcheaux?<br>
Des blankets pour se garder caud?<br>
<br>
Noufait! N'y'a qu'dans l's'Iles de la Manche<br>
Que nou' peu vaie d'it&egrave;t.<br>
J'm'en vais l'dithe vite car l'heuthe avanche;<br>
I' m'passi un livre d'tchittanches!!<br>
<br>
Mais tandis qu'l'arm&egrave;e en plien c'min,<br>
Pense &egrave;s cabots et siextonn'yi&egrave;rs<br>
Inscrits dans l'livre en parchemin,<br>
Je n'soummes pas s&ucirc;s &ecirc;tre &agrave; Berlin!<br>
&nbsp;<p><br>
<i><a href="ejluce.html">Elie</a><br>
Chroniques de Jersey<br>
19/12/1917<br></i>
</TD></TR></TABLE></CENTER>
&nbsp;<p>


<i>V&egrave;rsion mod&egrave;rn&icirc;s&eacute;e:</i><br/>
<br/>
<center><font color="#215e21"><h2>En route pour B&egrave;rl&icirc;n</h2></font></center><p>
<CENTER><TABLE><TR><TD>
I' n'y'a rein d'nouv&eacute; souos l'sol&eacute;:<br/>
j'savons tous l'vi&egrave;r diton;<br/>
et pus d'eune fais nou-s'a prouv&eacute;<br/>
qu'il en est d'm&ecirc;me en v&eacute;thit&eacute;.<p>

J'n'&eacute;thais janmais pens&eacute;, pourtant,<br/>
&agrave; chein qu&eacute; j'vis, Sanm'di,<br/>
dans Hill Street (app'l&eacute;e dans l'vi&egrave;r temps,<br/>
La Rue &egrave;s Trais Pigeons, j'comprends).<p>

Un soudard en khaki s'en v'nait<br/>
amont la rue bouan rond<br/>
et, sl&icirc;ndgi sus san dos, portait<br/>
san sa tout pliein, comme nou l'viyait.<p>

Aupi d'la pompe il arr&ecirc;tit<br/>
pouor p&acirc;ler &agrave; tchitch'un;<br/>
i' pr&icirc;nt san sa, l&eacute; d&ecirc;blioutchit,<br/>
et sav'-ous tch'est qu'il en halit?<p>

D'vinnez... d'vinnez... &egrave;r'r&ecirc;prouvez...<br/>
N&acirc;nn&icirc;n-dgia, ou n'y'&ecirc;tes pas...<br/>
D'vinnez autant coumme ou voulez,<br/>
j'gag'geais qu'janmais ou n'y pens'sez!<p>

Tchi don qu'un soudard sus san dos,<br/>
dans un sa peut porter?<br/>
D'l'ammeunition? tchuli&egrave;rs? coutchieaux?<br/>
Des bliankets pour s&eacute; garder caud?<p>

Nou-fait! N'y'a qu'dans l's &Icirc;les d&eacute; la Manche<br/>
qu&eacute; nou peut vaie d'it&eacute;.<br/>
J'm'en vais l'dithe vite car l'heuthe avanche;<br/>
i' m'p&acirc;ssit un livre d&eacute; tchittanches!!<p>

Mais tandi qu'l'Arm&eacute;e, en pliein c'm&icirc;n,<br/>
pense &egrave;s cabots et si&ecirc;xtonni&egrave;rs<br/>
&icirc;nscrits dans l'livre en parch&eacute;m&icirc;n,<br/>
j&eacute; n'soummes pas seurs &ecirc;tre &agrave; B&egrave;rl&icirc;n!&nbsp;  <br/>
<br/>

</TD></TR></TABLE></CENTER>


&nbsp;<p>

<FONT SIZE=2>
<i>Viyiz &eacute;tout</i>:
<ul>
<li><a href="dgerre.html">La dg&egrave;rre en J&egrave;rriais</a><p>
<li><a href="kaiser.html">Le Souper Du Kaiser</a><p>
<li><a href="kaiser2.html">Souhait all&eacute;gorique au Kaiser</a><p>
<li><a href="londres.html">Londres et Jerry et l's' Allemands</a><p>
<li><a href="prussien.html">Le Proc&egrave;s du Prussien</a><p>
<li> <a href="tchifaithe.html">Tchi Faithe?</a><p>
<li><a href="gdfle.html">Les Berr&egrave;xes d&eacute; la Gr&egrave;ve d&eacute; L&eacute;</a><p>
<li><a href="elieslamente.html">Elie s'lamente et fait des suggestions</a><p>
<li><a href="painforecast.html">A Forecast as to the future</a><p>
<li><a href="lonore_nouvelles.html">Lonore dounne de lus Nouvelles</a><p>
<li><a href="bulgarie.html">L'Abdication du Rou&eacute; d'Bulgarie</a><p>
<li><a href="greenfieldsoffrance.html">Les v&egrave;rts clios d'France</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/berlin.html by HTTrack Website Copier/3.x [XR&CO'2014], Tue, 15 Jul 2025 14:04:02 GMT -->
</HTML>
