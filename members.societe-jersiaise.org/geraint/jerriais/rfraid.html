<HTML>

<!-- Mirrored from members.societe-jersiaise.org/geraint/jerriais/rfraid.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
<HEAD>
<TITLE>Les r'fraide&ucirc;res</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>Les r'fraide&ucirc;res</h2></font></CENTER><p>
<CENTER><TABLE><TR><TD>
<P>Un pou&ocirc;re baloque s&eacute; disait unn' fais:<BR>
- "Nom d&eacute; la vie! Bigres d'ort&eacute;s,<BR>
Est-che pour dit&ecirc;t qu'ou z'av&egrave;z 'tait faits?<BR>
A vos enflyier d'ma&icirc;me coumme par orghi,<BR>
A m'tormenter et &agrave; m'tr&eacute;butchi l'pi'd?<BR>
Ou z'av&egrave;z bouanne minne... voire, tou&ocirc;s les djix,<BR>
D&eacute;pis les deux gros jusqu'&egrave;s deux p'tits,<BR>
Tou&ocirc;s cou'erts d&eacute; r'fraide&ucirc;res, et d'unn' belle sorte,<BR>
Ah qu&eacute;... <I>coumm'est san nom?</I>... les emporte! -"<BR>
I oublyiait qu&eacute;...<I> coumm'est san nom?</I>... n'a pon l'pi'd fait<BR>
Pour cors, erfraide&ucirc;res, ou dit&ecirc;t,<BR>
Et qu'i peut s'motchi des gens et d'lus affliction,<BR>
Car i' l'en &egrave;scappe... <I>coumm'est san nom?</I>...<BR>
Chein qu&eacute; les Fran&ccedil;ais appellent l'engelure,<BR>
N&eacute; venge pon les cheins qu'ont la cou&ocirc;nne dure,<BR>
Nennin, ma fingre, la sc&eacute;l&eacute;rate<BR>
Cherche pust&ocirc;t d'la chai d'licate<BR>
Unn' pli&egrave;che tendre et qu'ou peut pitchi,<BR>
Un but d'ou&ocirc;reille, la main, l&eacute; pi'd -<BR>
Ou verr&egrave;z tchiq'fais qu&eacute; vot' erfraide&ucirc;re,<BR>
S'&egrave;scorch&eacute;ra quand ou s'ra me&ucirc;re,<BR>
Et nou dirait vra&icirc;ment, m'est avis,<BR>
Unn' sa&ucirc;ciche bein fricachie!<p>
<P>En &ecirc;t&egrave;, ergard&egrave;z m&eacute; chutte hardelle l&agrave;,<BR>
A tennis ou &agrave; hockey, coumme ou l'y va<BR>
Ichin et l&agrave;, toute l'arl&eacute;v&egrave;e<BR>
Ou saute et gigotte... est-alle d&egrave;sli&egrave;e!<BR>
Car &agrave; ses pi'ds mignons et bein faits,<BR>
Oulle a des bottes d&eacute; la size d&eacute; <I>trais</I>;<BR>
Crairait n'ou qu'en hiv&eacute; ses ergots<BR>
Veindraient tou&ocirc;s enflyi&egrave;s et si gros,<BR>
Qu&eacute; pour &ecirc;tre &agrave; s'n a&icirc;se, et bein ca&ucirc;chie,<BR>
I y'i&egrave;n fa&ucirc;drait unn' p&acirc;rre d&eacute; la size d&eacute; <I>six</I>?<p>
<P>J'ai ou&iuml; dire souvent &agrave; bein des gens,<BR>
Qu&eacute; ch'est seul'ment richesse de sang<BR>
Tchi vos am&egrave;ne chutte mins&egrave;re-l&agrave;,<BR>
Et qu'i y'i&agrave; moyien d&eacute; cachi chounna:<BR>
Ch'est d&eacute; s'tremper les pi'ds dans du pickl'e:<BR>
Prendre l'ia&ucirc;e bouilliante en sortant du tickl'e,<BR>
Et mettre dans tchiq' vaiss&eacute; ou boutch&egrave;t,<BR>
Une poignie d'soda et deux d'gros s&eacute; -<BR>
I para&icirc;t qu&eacute;, tr&eacute;mp&egrave;es dans unn' sa&ucirc;ce pareille,<BR>
Qu&eacute; les r'fraide&ucirc;res fli&egrave;trissent &agrave; merveille!<BR>
Va don pour l&eacute; pi'd... mais l'ou&ocirc;reille???<p>
&nbsp;<p>
<I><P><a href="picot.html">J.P.</a><BR>
1912</I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmchilblains.html">Merrienne has chilblains</a><p>
<li><a href="fre.html">La Fr&eacute;</a><p>
<li><a href="fraid.html">Ah! Fait i' fraid!</a><p>
<li><a href="pmcold.html">Merrienne complains of the cold</a><p>


<li><a href="fraidjm.html">Eun r'miede qui peu &ecirc;tre esprouvai quand y fait grand fraid</a><p>
<li><a href="sammcgee.html">La Cr&eacute;m&acirc;tion d&eacute; Sam Mcgee</a><p>


<li><a href="tempethatuthe.html">La Temp&eacute;thatuthe</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/rfraid.html by HTTrack Website Copier/3.x [XR&CO'2014], Tue, 15 Jul 2025 14:04:16 GMT -->
</HTML>
