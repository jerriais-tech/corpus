<HTML>
<HEAD>
<TITLE>J&egrave;rri Jadis</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>J&egrave;rri Jadis</h2></font></center><p>

<img src="jerrijadis.jpg" height="300" alt="" title="J&egrave;rri Jadis" align="right" />
<i> Le M&eacute;nage &egrave;s Feuvres,</i> <br/>
<i> St Ouen</i> <br/>
<i> Le 13 d'octobre, 1973</i> <br/>
<br/>
Moussieu l'R&eacute;dacteu, <br/>
<br/>
 N&eacute; v'l&agrave; don man livre, &quot;J&egrave;rri Jadis&quot; publiy&eacute; et sus l'marchi. I' peut &ecirc;t' acat&eacute; &agrave; la boutique &agrave; livres Lexicon nunm&eacute;tho septante-deux dans la rue &quot;King Street&quot; en ville, et y'a m&egrave;me un moussieu tch'a un bieau vi&egrave;r nom J&egrave;rriais, Aspliet (Asplet) dans chutte boutique-l&agrave; tchi peut vouos s&egrave;rvi. Nou n'en trouve pon fort &agrave; ch't heu, d'gens auve des vrais nom J&egrave;rriais, &agrave; s&egrave;rvi dans les boutiques en ville. <br/>
<br/>
 Un homme me disait l'aut' jour: &quot;Ou d'vez &ecirc;t' riches vous et l'Sieur Le Maistre, &agrave; &eacute;crithe et vendre des livres&quot;. Mais ch'n'est pon l'cas - j'n'en r'ch&eacute;vons pon un sou. Man livre est publiy&eacute; par l&eacute; Don Balleine Trust tch'a publiy&eacute; l'fanmeux <a href="gdfdictionnaithe.html">Dictionnaithe J&egrave;rriais-Fran&ccedil;ais</a> du Docteu <a href="lemaistre.html">Fra&icirc;nque Le Maistre</a>, et pus dreinement l&eacute; &quot;English-Jersey Language Vocabulary&quot; compos&eacute; par l&eacute; Docteu Albert L. Carr&eacute; en collabor&acirc;tion auve l&eacute; Docteu L'Maistre et l'D&eacute;put&eacute; Philip M. De Veulle. V'la tchi veurt dithe qu&eacute; ch'n'est pon l's auteurs tchi r'ch&eacute;vent les sou pour la vente des livres. Ch'est l'Don Balleine Trust tchi subit les frais d'public&acirc;tion &#8211; des frais tch'i' faudrait &ecirc;t' riches pour pouver les payi s&eacute;-m&egrave;me, et ch'est tout naturel qu&eacute; l'&quot;Trust&quot; &egrave;rch&eacute;ve l&eacute; produit d'la vente. La public&acirc;tion d'un livre cou&ocirc;te &ecirc;norm&eacute;ment ches jours. <br/>
<br/>
 Ou-s-allez sans doute trouver tchiques &egrave;rreurs dans l'livre. Nou-s-a bieau &ecirc;prouver &agrave; les vaie en corrigeant l's &ecirc;preuves, nou-s-en manqu&eacute; tr&eacute;jous tchich'eunes, mais comme j'l'ai souvent dit l'chein tchi n'a janmais fait d'&egrave;rreurs n'a janmais &ecirc;prouv&eacute; &agrave; faithe grand' chose. <br/>
<br/>
 Quant &agrave; m&eacute;, j&eacute; n'vai pon rein d'fanmeux dans l'&ecirc;crituthe d&eacute; man livre. Ch'n'est qu'eune affaithe d&eacute; mett' mes pens&eacute;es sus du papi, et comme ch'est tr&eacute;jous en J&egrave;rriais qu&eacute; j'pense ch'est en J&egrave;rriais tch'i' faut l's &ecirc;crithe et nouos y v'la. Un tas d'pens&eacute;es couvrent un tas d'pages et un tas d'pages font un livre. L'affaithe d'&ecirc;crithe un dictionnaithe est aut' chose et ch'est l'Docteu Fra&icirc;nque Le Maistre tch'i' faut lo&ucirc;ser pour eune t&acirc;che formidabl'ye d&eacute; m&egrave;me. Pour faithe un dictionnaithe i' faut aver eune conna&icirc;ssance parfaite d&eacute; la langue et d'la grammaithe, mais ch'n'est pon tout ch'tch'i faut. I' faut conna&icirc;tre eune deuxieme langue &agrave; fond pour explyitchi dans chutte langue-l&agrave;, tch'est qu&eacute;l'mot J&egrave;rriais s&icirc;ngnifie. Mais l'Docteu L'Maistre fait acouo mus. Dans touos les cas d'noms d'&icirc;nsectes, pa&icirc;ssons, pliantes et flieurs, i' donne l&eacute; nom Lat&icirc;n dans ch&acirc;que cas, et souvent l'nom Angliais &eacute;tout. N&eacute; v'la chein qu'j'appelle &ecirc;t' savant! <br/>
<br/>
 Mais r'v&eacute;nant au sujet d' &quot;J&egrave;rri Jadis&quot;. Hardi des lettres tch'ont pathu dans la g&acirc;zette sont d'dans modifi&eacute;es dans bein des cas viyant qu&eacute; l'p&acirc;ssage du temps am&egrave;ne des changements, et, comme nou peut s'y attendre, toutes mes lettres n&eacute; plia&icirc;sent pon &agrave; tout l'monde. J'n'ai pon 'couo veu la p&egrave;rsonne tchi peut s'vanter d'pliaithe &agrave; tous. J'm'&egrave;rsouveins qu&eacute; dans l'temps qu&eacute; j'tais &agrave; &ecirc;crithe d's articlyes au sujet des <a href="gdfcote.html">J&egrave;rriais &agrave; La C&ocirc;te</a> et qu' j'&ecirc;crivis les noms des J&egrave;rriais qu&eacute; j'viyais sus les tombieaux dans les ch&icirc;nm'tchi&eacute;thes des &eacute;glyises Anglyicannes et des tchiques chapelles Protestantes l&agrave;-bas eune p&egrave;rsonne ich&icirc;n m'dit &quot; Bah j'sis enn'y&eacute; d'li&eacute;the vouos lettres entouorre des tombieaux &agrave; La C&ocirc;te. Quandtchi qu' ou-s-allez nous &eacute;crithe tchique chose &icirc;nt&eacute;ressant?&quot; D'aut' c&ocirc;t&eacute; j'viyais des gens tchi m'f&eacute;licitaient. Eune femme m&eacute; dit: &quot;Sav'ous bein qu&eacute; j'n'avais janmais seu tch'est tch'&eacute;tait d&eacute;v'nu d&eacute; m'n onclye Ph'lippe tchi s'en 'tait all&eacute; &agrave; La C&ocirc;te quand j'tais p'tite fille? Et n&eacute; v'la qu&eacute; quand j'lius vouot' lettre dans la g&acirc;zette hi&egrave;r au s&eacute;, j'vis tch'il est mort et ent&egrave;rr&eacute; dans l'ch&icirc;nm'tchi&eacute;the d&eacute; Pasp&eacute;dgia, et qu&eacute; l'tomb&eacute; fut pliaichi sus sa s&eacute;pultuthe par san fis La&iuml;esse. J'ai don un cou&ocirc;s&icirc;n g&egrave;rmain l&agrave;-bas et j'm'en vais li'&ecirc;crithe. J'envi&ecirc;thai ma lettre &agrave; l'office des Rob&icirc;ns. Ch'est seux tch'i' s&eacute;thont ou'est tch'il est!&quot; J'rencontris un tas d' p&egrave;rsonnes tch'avaient veu les noms d'pathents et anm&icirc;ns d&eacute;c&eacute;d&eacute;s parmi les cheins mentionn&eacute;s comme &eacute;tant &icirc;nscrits sus les tombieaux &agrave; La C&ocirc;te, et ch'est pour chutte ra&icirc;son-l&agrave; qu' j'ai fait s&egrave;rvi septante-trais pages d&eacute; man livre (pages 120 &agrave; 193) pour faithe un r'cord p&egrave;rmanent d'la description du pays et des noms J&egrave;rriais sus les tombieaux d'ses ch&icirc;nm'tchi&eacute;thes. <br/>
<br/>
 L&eacute; temps s'en va v'n&icirc;n &#8211; i' n'est p't-&ecirc;t' pon trop &ecirc;louangni &#8211; qu' ches noms-l&agrave; &eacute;thont dispathu, car i' y'a bein p'tit d'J&egrave;rriais, n&eacute;s en J&egrave;rri (p't-&ecirc;t' eune demi&eacute;-douzaine), d&eacute; restant &agrave; La C&ocirc;te, et les d'scendants des d&eacute;c&eacute;d&eacute;s des deuxi&egrave;me et tra&icirc;si&egrave;me g&eacute;n&eacute;th&acirc;tions lus sont &ecirc;tablyis dans d'aut' parties du Cannada et dans L's &Ecirc;tats-Unis et un p'tit nombre sont mathi&eacute;s parmi les Cannadgiens-Fran&ccedil;ais et d'veinnent membres d&eacute; l'&Eacute;glyise Romaine. Beint&ocirc;t, i' n'y'&eacute;tha pon assez d'Anglyicans pour garder lus &eacute;glyises en allant, &agrave; l'exception d'deux ou trais. <br/>
<br/>
 J'esp&eacute;the qu&eacute; si man p'tit livre n'a pon grand m&eacute;thite comme affaithe litt&eacute;thaithe, i' s'en va au mains contribuer san p'tit mio &agrave; pr&ecirc;s&egrave;rver la Langue J&egrave;rriaise tchi dispatha&icirc;t si vite du p&acirc;ler d's habitants d'l'&Icirc;le. <br/>
<br/>
<br/>
<i><a href="lefeuvre.html">George d'La Forge</a></i><br/>


&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdflangue.html">Nouot' vielle langue</a><p>
<li><a href="gdfdictionnaithe.html">L&eacute; Dictionnaithe J&egrave;rriais</a><p>
<li><a href="dictionnaithe2.html">L&eacute; Dictionnaithe J&egrave;rriais-Fran&ccedil;ais</a><p>
<li><a href="gdfbulletins.html">Les Bullet&icirc;ns</a><p>
<li><a href="ptitbulletin.html">Au P'tit Bulletin</a><p>
<li><a href="gdftutelle.html">&Agrave; tout seigneur tout honneur!</a><p>

<li><a href="gdfrobins.html">Les runs des Rob&icirc;ns</a><p>
<li><a href="gdfcote.html">Les J&egrave;rriais &agrave; La C&ocirc;te</a><p>
<li><a href="gdfcote2.html">Les J&egrave;rriais &agrave; La C&ocirc;te</a><p>
<li><a href="cannada1937.html">L&eacute; J&egrave;rriais au Cannada</a><p>
<li><a href="gdfcannada.html">Au Cannada</a><p>
<li><a href="gdftchipays.html">Tchi pays!</a><p>
<li><a href="livre2014.html">La Journ&eacute;e Mondiale du Livre</a><p>
<li><a href="livre2017.html">La Journ&eacute;e Mondiale du Livre 2017</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

