<HTML>

<!-- Mirrored from members.societe-jersiaise.org/geraint/jerriais/mars2003.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
<HEAD>
<TITLE>Y'a-t-i' d'la vie sus Mars?</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Y'a-t-i' d'la vie sus Mars?</h2></font></center><p>

Quand j'tais mousse &#150; pus ou mains &agrave; l'&acirc;ge quand j'qu&eacute;menchis &agrave; r'garder Top of the Pops &agrave; la t&eacute;l&eacute; &#150; David Bowie eut un hit auve sa chanson &#147;<a href="lifeonmars.html">Life on Mars</a>&#148;. La chanson n'a pon vra&icirc;nment hardi &agrave; faithe auve la Rouoge Plian&egrave;te, mais tout l'monde est tr&eacute;jous fascinn&eacute; par la p&ocirc;ssibilit&eacute; d'vie sus chu monde va&icirc;s&icirc;n. Nou s'avait m&ecirc;me creu vaie des cannieaux sus la plian&egrave;te et &icirc;nmaginn&eacute; des grandes villes toutes plieinnes d&eacute; p'tits v&egrave;rts hommes.<br>
<br>
H.G. Wells &ecirc;crivit un livre entouor &#147;La Dg&egrave;rre des Mondes&#148; &#150; et quand Orson Welles en fit eune v&egrave;rsion sus l'radio en Am&eacute;thique en 1938 y'avait un tas d'monde tchi c'mench&icirc;tent &agrave; pannitchi, criyant qu'des Martiens avaient d'semb&egrave;rtchi pouor d&eacute; vrai.<br>
<br>
Mais ch't'ann&eacute;e y'a eune p&ocirc;ssibilit&eacute; qu'j'allons d&ecirc;couvri s'i' y'a ieu d'la vie sus Mars, quand la f&icirc;s&eacute;e &Ucirc;rop&eacute;enne &#147;Mars Express&#148; s'en va arriver en orbite et lanchi l'att&egrave;rrisseux &#147;Beagle 2&#148;. Ch&eacute; s'sa un bou&ocirc;n pr&eacute;sent d'Nou&eacute; pouor les Martiens, car l'att&egrave;rrisseux d&eacute;v'thait d'semb&egrave;rtchi sus la surface d'la plian&egrave;te l&eacute; v&icirc;ngt-ch&icirc;nq d&eacute; D&eacute;zembre.<br>
<br>
&#147;Beagle 2&#148;, tchi fut b&acirc;ti par eune &ecirc;tchipe Britannique, s'en va ch&egrave;rchi pouor des s&icirc;ngnes d&eacute; vie. S'i' trouve qu'i' y'avait des microbes y'a des millions d'ans, ch'est s'sa hardi &icirc;nt&eacute;r&ecirc;ssant. Et s'i' y'a des microbes achteu, v'l&agrave; tch'&ecirc;mo&ucirc;qu'tha eune vraie sens&acirc;tion.<br>
<br>
Y'a-t-i' d'la vie sus Mars? Nou n'sait pon acouo - mais eune chose est se&ucirc;se: l&eacute; Sieur Bowie s'en va r'ch&eacute;ver acouo un tas d'sou ch't'ann&eacute;e d'ses rouoyaut&eacute;s sus sa chanson!<br>
<br>
<br>
<I><a href="jerpoem.html">Geraint Jennings</a><br>
2003</I>
<br>


&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="lifeonmars.html">Nou vit-i' sus Mars?</a><p>
<li><a href="starman.html">Houmme &ecirc;taileux</a><p>
<li><a href="reve2015g.html">Un r&ecirc;ve</a><p>
<li><a href="cosmique.html">1961 - L'Ann&eacute;e Cosmique</a><p>
<li><a href="supposition.html">Eune Supposition</a><p>
<li><A HREF="gdfleune.html">Un viage &agrave; La Leune!</A><p>
<li><a href="sanctum.html">Sanctuaire du Po&egrave;te</a><p>
<li><a href="vierjer.html">La Conm&egrave;te &agrave; Halley</a><p>
<li><a href="conmete.html">Aller vaie la conm&egrave;te</a><p>
<li><a href="espace.html">L'espace</a><p>

<li><a href="rencontres.html">Des rencontres d&eacute; bein pr&egrave;s</a><p>
</UL>
</FONT>



&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/mars2003.html by HTTrack Website Copier/3.x [XR&CO'2014], Tue, 15 Jul 2025 14:00:46 GMT -->
</HTML>
