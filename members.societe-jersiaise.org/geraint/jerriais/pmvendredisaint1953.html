<HTML>
<HEAD>
<TITLE>Vendredi Saint - Des Fiottes</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Vendredi Saint</h2>
Des Fiottes<br/></font></center><p>

Moussieu l'Editeu,<br/>
<br/>
Ne v'l&agrave; P&acirc;ques ocquo une fais, et hier au s&eacute; la Merrienne et m&eacute; j'tiomes &agrave; en p&acirc;sl&eacute;. J'avions ocquo un mio d'feu, car les s&eacute;th&eacute;es sont ocquo fraides et le ma qu'j'ai dans yunne de mes gambes est bein pi&egrave;the si n'est pas &ecirc;ca&ucirc;ff&eacute;. La Merrienne est d'm&ecirc;me &eacute;tout avec ses rhoumatices. &quot;Eh, apr&egrave;s tout,&quot; comme ou dit, &quot;ch'est bein du si je n'pouvons pas av&eacute; nos p'tits conforts &agrave; notre &agrave;ge, et apr&egrave;s av&eacute; travaillyi toute notre vie comme j'avons fait.&quot;<br/>
<br/>
&quot;Y faudra, bouonne femme, que tu t'pr&eacute;pathe pour Vendredi, comme de cou&ocirc;tume. Y'as-tu pens&eacute;?&quot;<br/>
<br/>
&quot;Eh bein oui assez,&quot; ou raiponnit, &quot;mais j'pense bein tchi faudra qu'j'aille en ville accat&eacute; d'la mouothue.&quot;<br/>
<br/>
&quot;Pourtchi s'd&ecirc;rangi?&quot; j'l'y d'mandit. &quot;J'peux s&acirc;br&eacute; yunne de chais poules-l&agrave; tchi n'ont pas ponnu pour des s'maines, et si tu la m&ecirc;ts &agrave; bouollyi d'bonne heuthe le matin nou pouorra s'graie. Y'a pi&egrave;the qu'une poule bouollie avec un gobin d'lard.&quot;<br/>
<br/><img src="fliottes.jpg" width="376" height="300" alt="des fliottes" title="des fliottes" border="0" align="right" />
&quot;Absol&ucirc;ment tu perds la t&ecirc;te, Ph'lip,&quot; ou s'fit. &quot;Tu dait sav&eacute; qu'nou n'mange autchune sorte de viande le Vendredi Saint. Ch'est du paisson qu'nou mange, &eacute;pis des <a href="fliottes.html">fiottes</a>. Il &eacute;thait fallu p&acirc;sl&eacute; &agrave; ma m&eacute;the d'av&eacute; s&ucirc;s la tablye autchune autre chose chu jour-l&agrave;. Man p&egrave;the, l'y, n'tait pas si partitchulyi, et j'l'entendit une bord&eacute;e dithe &agrave; yun d'ses vaisins qu'un bouon gigot d'mouton y'&eacute;thait fait p&ucirc;s d'bein, mais y n'&eacute;thait pas &ocirc;s&eacute; l'dithe en d'vant d'm&eacute;m&eacute;e. Avec chonna, y faut admettre que les temps sont changis, et le brit couort qu'y'a un p'tit viaud pas lien d'ichin tch'est pour fini sa courte vie dans l'mitan d'la s'maine, sans qu'personne en sache rain.&quot;<br/>
<br/>
&quot;Ch'n'est pas notre affaithe,&quot; j'l'y dit, &quot;mais si par chance y nos arrivait un mio, dithais-tu n&acirc;nin?&quot;<br/>
<br/>
&quot;Je n'voudrais pas &ecirc;tre si impolie,&quot; ou raiponnit, &quot;&eacute;pis nous pou&ocirc;rrait l'mangi Sam'dit, mais y n'faut pas s'fi&eacute; d's&ucirc;s, car les gens d'agniet n'ont pas l'habitude d'&ecirc;tre si g&eacute;n&eacute;reux comme tout chonna. Ch'n'est pas comme aut'fais.&quot;<br/>
<br/>
&quot;Tu peux l'dithe,&quot; je r'm&eacute;rtchit, &quot;mais &ecirc;coute, Merrienne, si tu fais des fiottes, y n'faut pas les br&ucirc;l&eacute; comme tu fit l'ann&eacute;e pass&eacute;e. J'eut bein d'la peine &agrave; l's'aval&eacute;.&quot;<br/>
<br/>
&quot;N't&eacute; g&ecirc;ne pas,&quot; ou dit; &quot;le lait avait happ&eacute; quand j'tais otchupp&eacute;e &agrave; pr&eacute;path&eacute; l'paisson, mais tu'en mangi deux bouonnes assiett&eacute;es quand-m&ecirc;me.&quot;<br/>
<br/>
&quot;J'aim'thais m&ucirc;s un bouon podin d'riz ou des dumplings,&quot; j'l'y dit, &quot;et y'a pi&egrave;the qu'un p&acirc;t&eacute; d'pommes ou une piat'l&eacute;e d'bourdelos.&quot;<br/>
<br/>
&quot;Sans doute,&quot; ou dit, &quot; mais pas pour le Vendredi saint. Ch'n'est pas l&agrave; un jour pour des fricots.&quot;<br/>
<br/>
&quot;Pourtant,&quot; j'l'y dit, &quot;j'te gage que les bouochiers en ville n'&eacute;thont pas &agrave; freum&eacute; dans la s'maine. Et dans l'hotels crais-tu qu'les v&icirc;siteurs s'saient satisfaits si nou l&ucirc;s pr&eacute;sentait d'la mouothue et des fiottes. Ils &icirc;thaient bein vite se pliaindre, et ls'hoteliers attrap'thaient tchiques rudes patholes du d&eacute;put&eacute; Rumfitt.&quot;<br/>
<br/>
&quot;Les hotels ne nous concernent pas,&quot; ou dit, &quot;ni les v&icirc;siteurs ni n'tout. Man d'v&eacute; et tan d'v&eacute; ch'est d'observ&eacute; l'jour comme j'l'avons tr&eacute;jous fait, et j'n'&eacute;thons rain &agrave; nous r'prochi. Apr&egrave;s tout ch'n'est qu'un jour par an, et nou n'enhanne pas.&quot;<br/>
<br/>
&quot;Nan, ch'est vrai,&quot; j'l'y dit, &quot;et n'crais pas que j's'y &agrave; m'pliaindre. Une p'tite distchussion n'fait pas d'ma. Mais ach'teu, veur-tu qu'j'aille en ville accat&eacute; chutte mouothue Jeudi matin?&quot;<br/>
<br/>
&quot;N&acirc;nin, man Ph'lip,&quot; ou dit: &quot;J'ithai m&eacute;-m&ecirc;me, car quand tu vais en ville tu'as la mauvaise habitude de trouv&eacute; trop d'amins. M&eacute;, j'fais chein qu'j'ai &agrave; faithe, et j'm'en r'veins.&quot;<br/>
<br/>
Et Moussieu, ch'est bein vrai!<br/>
<br/>
<i><a href="lebrocq.html">Ph'lip</a><br/>
4/4/1953</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="pmvendredisaint1956.html">Le Vendredi-Saint</a><p>
<li><a href="vendredisaint.html">L&eacute; Vendredi Saint</a><p>
<li><a href="goodfriday.html">Ph'lip and Merrienne Discuss Good Friday</a><p>
<li><a href="pmvendredisaint.html">Le Vendr&eacute;di Saint &agrave; Portinf&eacute;</a><p>
<li><a href="pm40.html">Merrienne et les quarante jours</a><p>
<li><a href="pmpaques1954.html">P&acirc;ques au Portinf&eacute;</a><p>
<li><a href="pmpaques1962.html">La S'maine de P&acirc;ques</a><p>
<li><a href="pmsmainesainte.html">La S'maine Sainte</a><p>
<li><a href="fliottes.html">Des Fliottes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
