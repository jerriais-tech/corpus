<HTML>

<!-- Mirrored from members.societe-jersiaise.org/geraint/jerriais/lucxiii.html by HTTrack Website Copier/3.x [XR&CO'2014], Tue, 15 Jul 2025 14:01:28 GMT -->
<HEAD>
<TITLE>La Bouonne Nouvelle s'lon Luc: 13</TITLE>
<META  name="keywords" content="JÃ¨rriais, bible, gospel, evangile, language, langue">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<P><center><font color="#215e21"><h2>La Bouonne Nouvelle s'lon Luc: 13</h2></font></center></P>

<br/>
<center><font color="#215e21"><h3>V&egrave;rsets 1-5</h3></font></center>
Assa y'avait du monde &agrave; chu temps-l&agrave; tchi racont&icirc;drent &agrave; J&eacute;s&ucirc; qu'Pilate avait machacr&eacute; des gens d'Galil&eacute;e quandi qu'i' 'taient &agrave; sacrifier au templ'ye. I' lus r&ecirc;ponnit, &quot;Criy'-ous qu'les Galil&eacute;ens tchi souffr&icirc;drent d&eacute; m&ecirc;me avaient p&eacute;ch&eacute; pus qu'les aut's Galil&eacute;ens? Nou-fait, j'vos dis qu's'ou n'&egrave;rnonchiz pon vos p&eacute;ch&eacute;s, ou finnithez, vous, d'm&ecirc;me qu&eacute; ieux. Ou tch'est qu'en est pouor ches dgi&ecirc;x-huit-l&agrave; tchi f&ucirc;drent &ecirc;glianmis quand la tou d'Silou&eacute; s'&ecirc;crou&ocirc;lit sus ieux? Criy'-ous qu'lus p&eacute;ch&eacute;s &agrave; ieux 'taient pi&eacute;thes qu'les cheins &agrave; touos l's aut's d&eacute; J&eacute;thusalem? Nou-fait: j'vos dis qu's'ou n'&egrave;rnonchiz pon vos p&eacute;ch&eacute;s, ou finnithez, vous, d'm&ecirc;me qu&eacute; ches'-l&agrave;. 
<p>&nbsp;</p>
<br/>
<center><font color="#215e21"><h3>V&egrave;rsets 6-9</h3></font></center>
Et i' lus racontit ch't' histouaithe: &quot;Y'avait un houmme tch'avait un fidgi dans san gard&icirc;n, et i' v&icirc;nt en tchilyi du frit, et i' n'y'avait pon d'frit. Et i' dit &agrave; san gard&icirc;ngni, 'Vai-tu, d'pis trais ans j'ai 't&eacute; &agrave; esp&eacute;ther du frit d&eacute; sus ch't arbre-ch&icirc;n, et j'n'en ai rein ieu. Abat-l&eacute; don; pouortchi l&icirc; la&icirc;ssi du run?' Et i' r&ecirc;ponnit, 'Seigneu, la&icirc;sse-l&eacute; pouor acouo eune ann&eacute;e: j'm'en vais froutchi tout l'tou et y mett' eune gra&icirc;ssie. Et si aupr&egrave;s chenna i' b&acirc;le du frit, v'l&agrave; tchi s'sa bein, mais s'i' n'b&acirc;le pon d'frit, qu'nou l'abatte.'&quot;<br/>

<p>&nbsp;</p>
<center><font color="#215e21"><h3>V&egrave;rsets 10-17</h3></font></center><br/>
Assa ch'tait l'jour du r'pos et n&eacute; v'l&agrave; J&eacute;s&ucirc; &agrave; ens&icirc;ngni dans ieune des salles d'assembli&eacute;es, et y'avait eune femme tch'avait 't&eacute; estropi&eacute;e pouor dgi&ecirc;x-huit ans: ou 'tait ad&ocirc;ssie et n'pouvait pon s'&egrave;rdr&eacute;chi. Quand J&eacute;s&ucirc; la vit, i' l&icirc; dit, &quot;Bouonnefemme, ta maladie est horte et tu'en es libre!&quot; Et i' m&icirc;nt ses mains sus lyi et ou fut r'dr&eacute;chie pouor s'm&acirc;ter et louangi l'Bou&ocirc;n Dgieu. <br/>
<br/>
L&eacute; pr&eacute;sident d'la salle d'assembli&eacute;es v&icirc;nt m&acirc;rri viyant qu'J&eacute;s&ucirc; l'avait r'dg&eacute;thi au jour du r'pos et i' dit au monde, &quot;Nou peut travailli si&ecirc;x jours d'la s'maine; v'nez don par iun d'ches jours-l&agrave; pouor &ecirc;t' &egrave;rdg&eacute;thi, mais pon au jour du r'pos!&quot;<br/>
<br/>
Mais l'Seigneu r'plyitchit ainch&icirc;n, &quot;Manni&eacute;thes d&eacute; doubl'ye-faches! Ch'n'est-i' pon qu'ch&acirc;tch'un d'vous, au jour du r'pos, ou d'samathez vot' boeu et vot' &acirc;ne &agrave; seule f&icirc;n d'les m'ner &agrave; l'abr&eacute;veux? Et ch'n'est-i' pon un beinfait pouor chutte fil'ye d'&Acirc;br&eacute;han, tch'a 't&eacute; li&eacute;e par l'Mal&icirc;n duthant dgi&ecirc;x-huit ans, d'&ecirc;t' d'samath&eacute;e au jour du r'pos?&quot;<br/>
<br/>
En ou&iuml;yant chennech&icirc;n, les cheins tchi l'opposaient f&ucirc;drent ahont&eacute;s, et tout l'monde lus en r&ecirc;jou&icirc;drent d&eacute;pis qu'il' avaient gr&eacute;e des mithacl'yes.<br/>

<p>&nbsp;</p>
<center><font color="#215e21"><h3>V&egrave;rsets 18-19</h3></font></center>
&Eacute;pis J&eacute;s&ucirc; d'mandit, &quot;Coumme tchi qu'est l'rouoyaume du Bou&ocirc;n Dgieu? &Agrave; tchi qu'j'ai &agrave; l'compather? Ch'est coumme eune p&eacute;tite graine d&eacute; moutarde qu'nou pr&icirc;nt et pliantit dans san gard&icirc;n et v'l&agrave; tchi cr&ucirc;t pouor v'n&icirc;n un bouais et chu bouais 'tait grand assez pouor qu'l'oua&icirc;th'l&icirc;n pi&ecirc;ssent lus y jutchi parmi les branques.&quot;<br/>
<br/>
<p>&nbsp;</p>

 <br/>
<center><font color="#215e21"><h3>V&egrave;rsets 20-21</h3></font></center><br/>
&Eacute;pis i' dit acouo, &quot;Coumme tchi qu'est l'rouoyaume du Bou&ocirc;n Dgieu? Ch'est coumme du l&egrave;veton, qu'eune femme ajou&ocirc;tit &agrave; trais m'suthes d&eacute; flieu, et ch'fut l'v&eacute; en tout.&quot;<br/>
<br/>
<br/>
Et il en r'p&acirc;lit, &quot;L&eacute; Rouoyaume du Bou&ocirc;n Dgieu, coumme tchi qu'ch'est? Assa si eune femme d&ecirc;m&ecirc;le un p'tit br&icirc;n d'l&egrave;veton d'auve eune grande boll&eacute;e d'flieu, ch'est coumme chu l&egrave;veton tchi fait s&eacute; l'ver toute la p&acirc;te.&quot;<br/>

<p>&nbsp;</p>


<center><font color="#215e21"><h3>L'&Eacute;vangile selon St. Luc, chap. XIII, v&egrave;rsets 22 &agrave; 30</h3></font></center>

<P>Et J&eacute;s&ucirc; fa&icirc;thait c'm&icirc;n pouor J&eacute;rusalem, ens&icirc;ngnant par les villes et par les bourgs.</P>
<p>
<P>Et tchitch' uns l&icirc; d'mand&icirc;drent: Seigneur, n' y' a-t-i' qu&eacute; p'tit d'gens tchi pi&ecirc;ssent &ecirc;t' sauv&eacute;s?</P>
<p>
<P>Et i' lus r&ecirc;ponnit: Faites d&eacute; vouot' mus pouor entrer par l&eacute; p'tit us; car d&eacute;vrai j&eacute; vouos dis qu&eacute; gentiment d'gens ch&egrave;rch&eacute;thont &agrave; y'entrer, et n&eacute; pou&ocirc;rront nullement.</P>
<p>
<P>Et quand l'ma&icirc;tre, siez li, &eacute;tha freunm&eacute; l'us, et qu&eacute; vous, &eacute;tant d'houors, ou vouos m'ttez &agrave; capuchi en d'mandant: Seigneur, ouvre-nous!, i' vouos r'poqu'tha: j&eacute; n'sai pon d'o&ugrave;'est qu' ou-th-&ecirc;tes!</P>
<p>
<P>Et pis ou-th-&eacute;thez bieau l&icirc; dithe: J'avons mangi et bu &agrave; cant&eacute; t&eacute;, et tu'as ens&icirc;ngni &agrave; l'ouv&egrave;rt dans nouos rues siez nous, et i' vouos r&ecirc;pondra d&egrave;rch&eacute;: J&eacute; n'sai dg&eacute;the d&eacute; o&ugrave;'est qu' ou-th-&ecirc;tes; d&ecirc;c&acirc;rr'-ous d'ma vaie, achocres, touos vous tchi n'ch&egrave;rchiz qu'&agrave; faithe ma.</P>
<p>
<P>Ch'est l&agrave; don tch' il y'&eacute;tha des plieurs et d'la gr&icirc;nch'chie d'dents, quand ou v&egrave;rrez Abr&eacute;han, Isaac et J&acirc;cob et touos les proph&egrave;tes dans l'rouoyaume du Bou&ocirc;n Dgieu, et qu&eacute; vous ou s'sez fliantchis d'houors.</P>
<p>
<P>Ch'est l&agrave; tch' il en veindra d&eacute; l'Est et du Vou&ecirc;t, du Nord et du Sud, pouor lus assi&eacute;the &agrave; tabl'ye dans l'Rouoyaume des Cieux.</P>
<p>
<P>V&eacute;the, hardi des cheins tchi sont les dreins es'sont les preunmi&egrave;rs, et bein d'aut's tchi sont les preunmi&egrave;rs es'sont les dreins.</P>
<br/>


<p>&nbsp;</p>
<center><font color="#215e21"><h3>V&egrave;rsets 31-35</h3></font></center>
&Eacute;pis v'l&agrave; tchi v&icirc;ndrent &agrave; li tchiques Pharisiens tchi l&icirc; d&icirc;drent, &quot;D&ecirc;hale-t&eacute; d'ich&icirc;n! H&eacute;rode est pouor t&eacute; tuer!&quot;<br/>
<br/>
I' lus dit, &quot;All'-ouos-en dithe &agrave; chu mal&icirc;n m&egrave;rle-l&agrave; qu&eacute; j'm'en vais envyer hors des mal&icirc;ns esprits et r'dg&eacute;thi des malades aniet et d'main, et l'tra&icirc;si&egrave;me jour j'&eacute;thai fait tout chein quj'j'ai ieu &agrave; faithe. Mais j'dais si&eacute;the man c'm&icirc;n aniet et d'main et l'tra&icirc;si&egrave;me jour par cause qu'i' n'est pon bein qu'un proph&egrave;te du Bou&ocirc;n Dgieu meuthe hors J&eacute;thusalem. Oh J&eacute;thusalem, J&eacute;thusalem! Tu tue les proph&egrave;tes et jou&ocirc;te les cheins tchi t'sont envy&eacute;s atout des pi&egrave;rres. Combein d'fais qu'j'&eacute;thais rassembli&eacute; &agrave; m&eacute; touos tes p'tits, coumme eune glinne tch'abrie sa nichies d'pouoch&icirc;ns souos ses ailes! Mais tu n'l'as pon voulu. Achteu, n&eacute; v'l&agrave; ta ma&icirc;son toute vi&egrave;de, et j't&eacute; dis qu'tu n'm'&egrave;rv&egrave;rras d'aut' d'vant qu'tu diche, 'B&eacute;n&icirc;n est l'chein tchi veint au nom du Seigneu!'&quot;<br/>
<br/>

<p>&nbsp;</p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="luc1_biblye.html">La Bouonne Nouvelle s'lon Luc: 1</a><p>
<li><a href="luci1.html">La Bouonne Nouvelle s'lon Saint Luc, chapitre iun, v&egrave;rsets 1-4</a><p>
<li><a href="luci3.html">La Bouonne Nouvelle s'lon Luc, Chapitre 1, v&egrave;rsets v-xxv</a><p>
<li><a href="luci.html">L'&Ecirc;vangile s&eacute;lon Saint  Luc, chapitre iun, v&egrave;rsets 26-38</a><p>
<li><a href="lucib.html">L'&Ecirc;vangile s&eacute;lon St.-Luc: chapitre 1 vers&ecirc;ts xxvi &agrave; xxxviii</a> - eune aut' v&egrave;rsion<p>
<li><a href="luci2.html">L'&Ecirc;vangile s&eacute;lon Saint Luc, chapitre iun, v&egrave;rsets 26-38</a> - eune aut' v&egrave;rsion<p>
<li><a href="lucic.html">La Bouonne Nouvelle s'lon Luc, Chapitre 1, v&egrave;rsets 39-56</a><p>
<li><a href="luc2_biblye.html">La Bouonne Nouvelle s'lon Luc: 2</a><p>
<li><a href="luciib.html">L'&Ecirc;vangile s&eacute;lon St.-Luc: chapitre 2 vers&ecirc;ts i &agrave; vii</a><p>
<li><a href="luciib2.html">L'&Ecirc;vangile s&eacute;lon St.-Luc, Chapitre deux, V&egrave;rsets 1 &agrave; 7</a>- eune aut' v&egrave;rsion<p>
<li><a href="lucii.html">L'&Ecirc;vangile s&eacute;lon Saint Luc, chapitre 2, v&egrave;rsets viii &agrave; xx</a><p>
<li><a href="luciic2.html">L'&Ecirc;vangile s&eacute;lon St.-Luc, Chapitre deux, V&egrave;rsets 8 &agrave; 20</a>- eune aut' v&egrave;rsion<p>
<li><a href="luciic.html">L'&Ecirc;vangile s&eacute;lon St.-Luc: chapitre 2, vers&ecirc;ts viii &agrave; xx</a> - eune aut' v&egrave;rsion<p>
<li><a href="luciic3.html">L'&Ecirc;vangile s&eacute;lon St.-Luc: Chapitre 2, Vers&ecirc;ts 8 &agrave; 20</a> - eune aut' v&egrave;rsion<p>
<li><a href="luciie.html">La Bouonne Nouvelle s'lon Luc Chapitre 2, V&egrave;rsets 21-24</a><p>
<li><a href="luciid.html">La Bouonne Nouvelle s'lon Luc, Chapitre 2, v&egrave;rsets 25-33</a><p>
<li><a href="luc3_biblye.html">La Bouonne Nouvelle s'lon Luc: 3</a><p>
<li><a href="luciii.html">La Bouonne Nouvelle s'lon Luc, Chapitre 3, v&egrave;rsets 23 &agrave; 38</a><p>
<li><a href="luc4_biblye.html">La Bouonne Nouvelle s'lon Luc: 4</a><p>
<li><a href="luc5_biblye.html">La Bouonne Nouvelle s'lon Luc: 5</a><p>
<li><a href="luc6_biblye.html">La Bouonne Nouvelle s'lon Luc: 6</a><p>
<li><a href="luc7_biblye.html">La Bouonne Nouvelle s'lon Luc: 7</a><p>
<li><a href="lucviii5.html">La Bouonne Nouvelle s'lon Luc, Chapitre 8</a><p>
<li><a href="luc9_biblye.html">La Bouonne Nouvelle s'lon Luc: 9</a><p>
<li><a href="luc10_biblye.html">La Bouonne Nouvelle s'lon Luc: 10</a><p>
<li><a href="samaritan.html">L&eacute; Bou&ocirc;n Samathitain</a><p>
<li><a href="luc11_biblye.html">La Bouonne Nouvelle s'lon Luc: 11</a><p>
<li><a href="luc12_biblye.html">La Bouonne Nouvelle s'lon Luc: 12</a><p>

<li><a href="lucxiv.html">Luc: 14</a><p>
<li><a href="lucxv.html">La Bouonne Nouvelle s'lon Luc, 15</a><p>
<li><a href="lucxv2.html">La Bouonne Nouvelle s'lon Luc, Chapitre 15, v&egrave;rsets viii-x</a><p>
<li><a href="prodigue.html">L'&Ecirc;fant Prodigue</a><p>
<li><a href="luc16_biblye.html">La Bouonne Nouvelle s'lon Luc: 16</a><p>
<li><a href="luc17_biblye.html">La Bouonne Nouvelle s'lon Luc: 17</a><p>
<li><a href="luc18_biblye.html">La Bouonne Nouvelle s'lon Luc: 18</a><p>
<li><a href="lucxix.html">La Bouonne Nouvelle s'lon Luc, Chapitre 19</a><p>
<li><a href="lucixxa.html">La Bouonne Nouvelle s'lon Luc, chapitre 19, v&ecirc;rsets 1-10</a><p>
<li><a href="lucixx.html">L'&Ecirc;vangile s&eacute;lon Saint Luc, chapitre 19, v&egrave;rsets 42-44</a><p>
<li><a href="luc20_biblye.html">La Bouonne Nouvelle s'lon Luc: 20</a><p>
<li><a href="lucxx.html">La Bouonne Nouvelle s'lon Luc, Chapitre 20, v&egrave;rsets 20-26</a><p>
<li><a href="luc21_biblye.html">La Bouonne Nouvelle s'lon Luc, Chapitre 21</a><p>
<li><a href="luc22_biblye.html">La Bouonne Nouvelle s'lon Luc: 22</a><p>
<li><a href="luc23_biblye.html">La Bouonne Nouvelle s'lon Luc, Chapitre 23</a><p>
<li><a href="lucxxivb.html">La Bouonne Nouvelle s'lon Luc, Chapitre 24</a><p>
<li><a href="lucxxiv.html">La Bouonne Nouvelle s'lon Saint Luc, chapitre 24, v&egrave;rsets 36-43</a><p>

</ul>
</FONT>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/lucxiii.html by HTTrack Website Copier/3.x [XR&CO'2014], Tue, 15 Jul 2025 14:01:28 GMT -->
</HTML>
