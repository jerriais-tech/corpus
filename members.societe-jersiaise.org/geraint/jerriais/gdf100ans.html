<HTML>

<!-- Mirrored from members.societe-jersiaise.org/geraint/jerriais/gdf100ans.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
<HEAD>
<TITLE>Eune seth&eacute;e y'a chent ans</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune seth&eacute;e y'a chent ans</h2></font></center><p>


<font size="-1"><i>Fort Lauderdale, Florida</i><br/>
<i>U.S.A.</i><br/>
<br/>
<i>L&eacute; 16 d'avri, 1966.</i><br/></font>
<br/>
<br/>
Moussieu l'R&eacute;dacteu,<br/>
<br/>
Comme j'l'ai mentionn&eacute; d'vant, man papa et trais d'ses fr&egrave;thes, Jean, Charles et Fran&ccedil;ouais - touos n&eacute;s entre 1828 et 1845 - 'taient tous &agrave; La C&ocirc;te en m&egrave;me temps. Papa restit en J&egrave;rri eune fais mathi&eacute; et suivit sa vocation d'forgeux. Charles s'en r'v&icirc;nt en J&egrave;rri prendre souain d'sa m'm&egrave;e (Elizabeth Le Brun, 1806-1895) et du m&egrave;nage quand san p'p&egrave;e, Jean Thomas (1804-1873), mouothit. Jean fut n'y&eacute; &agrave; la p&ecirc;que d&eacute; la mouothue &agrave; La C&ocirc;te, et Fran&ccedil;ouais fut tu&eacute; accidentellement houors-pays. <br/>
<br/>
L'&ecirc;t&eacute; pass&eacute;, quand j'tais en J&egrave;rri et qu&eacute; j'tais &agrave; r'garder l'&acirc;tre dans l'M&eacute;nage &egrave;s Feuvres &agrave; St. Ou&euml;n, i' m'sembliait pour tchiques munutes qu&eacute; j'pouvais envisagi l'grand-grand-p&egrave;the Jean Thomas assis d'un c&ocirc;t&eacute; d'l'&acirc;tre, et la grand-grand-m&egrave;the assise d&eacute; l'aut' c&ocirc;t&eacute; atout sa couaiffe sus sa t&ecirc;te (comme j'la viyais quand j'avais trais ou quatre ans) et sa pot&eacute;e d&eacute; s'no &agrave; c&ocirc;t&eacute; d'lyi, eune s&eacute;th&eacute;e d'hiver y'a chent ans ou pus, quand lus gar&ccedil;ons 'taient &agrave; La C&ocirc;te. J'pouvais, &eacute;tout, m'&icirc;nmaginner qu&eacute; j'ou&iuml;yais l'bouanhomme Jean Thomas dithe: &#8220;Y'a un chap&eacute; au cr&acirc;sset, Lisab&eacute; - j'allons vaie tchitchun!&#8221; Tchiques munutes aupr&eacute;s, y'a eune tape &agrave; la porte. &#8220;L&agrave;! Tch'est qu&eacute; j't&eacute; disais, Lisab&eacute;. Y'a tchitchun &agrave; l'us. Entrez! Bon! Ch'est t&eacute;, Ph'lippe! Tu-es l'beinv'nu, man gar&ccedil;on!&quot;<br/>
<br/>
&quot;Bonsouair, Ma&icirc;t' Ph'lippe!&#8221;, s'f&icirc;t Lisab&eacute;. &uml;Assi&eacute;'vous sus l'assias ou la filyie!&#8221;<br/>
<br/>
&#8220;S'i' n'vouos en est pon d'rein, Missis Le Feuvre,&#8221; Ph'lippe l&icirc; dis, &#8220;J'm'en vais r'p&ocirc;ser ma poutchie d'vi&egrave;rs os sus la scabelle au pid du feu. I' fait eune fraid d'tchian &agrave; ces s&eacute;, 'ouos en ch&acirc;le, et j'ai l'trembliot. Pouv'ous m'&ecirc;pa&icirc;ngni eune p&icirc;nchie d&eacute; s'no?&#8221;. <br/>
<br/>
&#8220;Oui dgia!&#8221;, Lisab&eacute; l&icirc; dit. &#8220;Ch'est du s'no &agrave; Moussieu Simonet, tchi fait du bein o&ugrave;-est qu'nou l'met! S'ou-s avez fraid &egrave;s pids, halez don vouos bottes et m'ttez vouos pids sus l'sect&icirc;n au pid du feu!&#8221;<br/>
<br/>
&#8220;Av'ous des nouvelles des gar&ccedil;ons, &agrave; ches drein?&#8221; Ph'lippe d&eacute;mandit.<br/>
<br/>
&#8220;Oui-dgia, Ph'lippe,&#8221; Jean Thomas l&icirc; r&ecirc;ponnit. &#8220;Nouot' cou&ocirc;th&icirc;n Cap'taine L&eacute; Bro les vit &agrave; Pasp&eacute;bia quand l'P&acirc;truus 'tait-l&agrave;, et il est v'nu nouos dithe tch'i' sont d'charme.&#8221; <br/>
<br/>
&#8220;Combein qu'ou-s en avez, d'gar&ccedil;ons, &agrave; La C&ocirc;te?&#8221;, Ph'lippe lus d'mandit.<br/>
<br/>
&quot;Quatre!&quot; Lisab&eacute; l&icirc; dit, &#8220;Jean, Charles, George et Fran&ccedil;ouais.&#8221; <br/>
<br/>
&#8220;J'avais ou&iuml;, m&eacute;, qu&eacute; l'George s'en allait tchitter &agrave; navidgi,&#8221; Ph'lippe lus dit. <br/>
<br/>
&#8220;J&eacute; l'pensons &eacute;tout,&#8221; Jean Thomas l&icirc; dit. &#8220;Il est engagi &agrave; Ann Le Feuvre, tu vai-la fille &agrave; nouot' cou&ocirc;th&icirc;n Pi&egrave;rre d&eacute; La Ville La Bas. Quand i' r'veindra d'La C&ocirc;te i' s'en vont lus mathier. J'pense tch'il a id&eacute;e d'rester &agrave; t&egrave;rre et d's&eacute; mett' &agrave; forgi. Il est forgeux, tu sai. Il appr&icirc;nt sa vocation seize san tonton L'Brun &agrave; St. Jean.&#8221;<br/>
<br/>
&#8220;Est-i' acouo sus l'C.R.C., l'George?&#8221;, Ph'lippe lus d'mandit. <br/>
<br/>
&#8220;Nann&icirc;n!&#8221;, Jean Thomas l&icirc; dit. &#8220;Il est &agrave; bord du Cornuc&ocirc;pia, &aacute; ch't heu. L's aut' gar&ccedil;ons sont sus les runs &egrave;s Robins. L&eacute; Charles est &agrave; Barachois, j'pense. Jean et Fran&ccedil;ouais sont &agrave; Pasp&eacute;bia.&#8221;<br/>
<br/>
&#8220;Ou' n'savez pon tch'est qu'j'ai ou&iuml;,&#8221; Ph'lippe lus dit. &#8220;Eh bein l&eacute; mousse &agrave; Bram Le Ruez, tchi va &agrave; l'&ecirc;cole, m&eacute; dit l'aut' jeu qu'san ma&icirc;tre li-avait dit qu'j'allions aver des c&acirc;rrosses sans j'vaux en J&egrave;rri d'vant bein d's ann&eacute;es!&quot;<br/>
<br/>
&quot;Pouv'ous craithe tch'i' y'a d'pathelles c&acirc;rrosses, vous, Mait' Ph'llipe?&#8221;, Lisab&eacute; s'f&icirc;t.<br/>
<br/>
&#8220;Man p&eacute;the b&eacute;n&icirc;n, tch'est qu'j'allons d&eacute;v'n&icirc;n si nouos routes s'en vont &ecirc;t' encombr&eacute;es d'c&acirc;rrosses d&eacute; m&egrave;me?&#8221; <br/>
<br/>
&#8220;M'est avis, m&eacute;, Lisab&eacute;,&#8221; s'f&icirc;t Jean Thomas. &#8220;Qu&eacute; l'jour veindra qu'y'&eacute;tha un tas d'dr&ocirc;les d&eacute; machinnes par les c'm&icirc;ns! J&eacute; n'v&egrave;rrons pon chu jour-l&agrave; nous&#8230; I' patha&icirc;t qu'ya un homme tch'a m&egrave;me &ecirc;prouv&eacute; &agrave; br&acirc;silyi tchique tracas pour li-a&icirc;dgi &agrave; voler en l'air comme un oua&icirc;th&eacute;! Ch'tait en Angli&eacute;t&egrave;rre, &agrave; ch'que j'ai ou&iuml;, et i' faillit &agrave; s'rompre l'co!&#8221; <br/>
<br/>
&#8220;Eh bein, ch'est l'Bouan Dgieu tchi l'punit&#8221;, s'f&icirc;t Lisab&eacute;.<br/>
<br/>
&#8220;Quant a m&eacute;,&#8221; s'f&icirc;t Jean Thomas. &#8220;Je n'sai pon. Moussieu Victor Hugo, l'&ecirc;crivain Fran&ccedil;ais tch'est en J&egrave;rri, a dit au cou&ocirc;thIn Cap'taine Le Feuvre, d&eacute; Gros Nez, tch'i s'passe des dr&ocirc;les d&eacute; choses en France &eacute;tout. Et j&eacute; n'voudrais pon dithe qu&eacute; ch'est contre la volant&eacute; du Bouan Dgieu, car l&eacute; minnistre m'a dit tch'il a liu dans les Saintes &Ecirc;crituthes qu&eacute; j'n'avons pon veu l'quart d&eacute; tout tch'i' s'pas'sa sus la t&egrave;rre d&eacute;vant la fin du monde! I' patha&icirc;t qu'y &eacute;tha des t&egrave;rribl'yes dg&egrave;rres et qu'les n&acirc;tions s'sont rangies l's eunes contre l's autres, et qu'ch'es'sa un machacre abominabl'ye! Et pis qu&eacute; l'Bouan Dgieu envi&ecirc;tha d's &ocirc;rages et des temp&ecirc;tes, des trembli&eacute;ments d't&egrave;rre et des d'luges comme janmais nou n'a veu et qu'la t&egrave;rre es'sa engaum&eacute;e par les fliots! Mais ch'n&eacute; s'sa pon dans nouot' temps, patha&icirc;t-i'. L&eacute; minnistre m&eacute; dit qu'des chents ans pouorraient s'passer d&eacute;vant que ch't &acirc;ffreux boul'v&egrave;rs&eacute;ment-l&agrave; veinge - ouaithe qu&eacute; nou n'sait janmais! Enfin, la f&icirc;n du temps f'tha tout vaie! J'd&eacute;v'thions &ecirc;t' &egrave;rconnaissants d'pouver penser qu'la grand' probabilit&eacute; est qu'j'&eacute;thons 't&eacute; appel&eacute;s au r'pos &ecirc;t&egrave;rnel d&eacute;vant vaie d'itelles av&acirc;ries. T'en vas-tu nouos graie eune boll&eacute;e d'chaud&eacute;, Lisab&eacute;, pour r&ecirc;cauffer les sangs &agrave; Ph'lippe d&eacute;vant tch'i' s'en r'&acirc;ge?&#8221;<br/>
<br/>
<i><a href="lefeuvre.html">George d'La Forge</a></i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="gdfya80ans.html">Y'a huiptante ans</a><p>
<li><a href="gdf80ans.html">Y'a huiptante ans</a><p>
<li><a href="gdfjadis.html">L'Temps jadis</a><p>
<li><a href="gdftempspasse.html">L&eacute; temps pass&eacute;</a><p>
<li><a href="gdftempspasse2.html">L'Temps Pass&eacute;</a><p>
<li><a href="gdfmemouaithes.html">M&eacute;mouaithes d'aut'fais!</a><p>
<li><a href="gdfmemouaithes2.html">M&eacute;mouaithes nostalgiques</a><p>
<li><a href="gdfmemouaithes5.html">M&eacute;mouaithes du temps p&acirc;ss&eacute;</a><p>
<li><a href="gdfjanneche.html">M&eacute;mouaithes d&eacute; jann&egrave;che</a><p>
<li><a href="gdfrapelle.html">J&eacute; m'rapelle...</a><p>
<li><a href="gdfnostalgiques.html">M&eacute;mouaithes nostalgiques</a><p>
<li><a href="gdfcrasset2.html">Av'-ous connu l'cr&acirc;sset?</a><p>
<li><a href="gdfcrasset.html">Les d'vis du Bouan'homme George</a> (cr&acirc;sset)<p>
<li><a href="gdf60ans.html">En J&egrave;rri y'a souoxante ans</a><p>
<li><a href="gdfveindra.html">Aupr&egrave;s chu temps-ich&icirc;n il en veindra d'autre!</a><p>
<li><a href="gdfsouvnin.html">Un doux souv'n&icirc;n!</a><p>
<li><a href="gdfmemouaithe.html">Av'ous bouanne m&eacute;mouaithe?</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdf100ans.html by HTTrack Website Copier/3.x [XR&CO'2014], Tue, 15 Jul 2025 14:00:08 GMT -->
</HTML>

