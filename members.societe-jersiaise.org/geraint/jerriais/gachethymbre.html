<HTML>

<!-- Mirrored from members.societe-jersiaise.org/geraint/jerriais/gachethymbre.html by HTTrack Website Copier/3.x [XR&CO'2014], Tue, 15 Jul 2025 14:01:01 GMT -->
<HEAD>
<TITLE>Eune g&acirc;che &agrave; th&#375;mbre</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Eune g&acirc;che &agrave; th&#375;mbre</h2></font></center><p>


<i> &icirc;ngr&eacute;dgeins:</i> <br/>
<br/>
<ul>
    <li>  <i>  125g d&eacute; beurre</i> <br/></li>
    <li>  <i>  75g d&eacute; f&icirc;n chucre</i> <br/></li>
    <li>  <i>  2 oeux</i> <br/></li>
    <li>  <i>  175g d&eacute; flieu &agrave; bicarbonate</i> <br/></li>
    <li>  <i>  4 tchul'l&eacute;es &agrave; th&eacute;e d'th&#375;mbre hadgi</i> <br/></li>
    <li>  <i>  4 tchul'l&eacute;es &agrave; soupe d&eacute; lait</i> <br/></li>
</ul> 
 <br/>
<i> pouor l&eacute; sitho:</i> <br/>
<br/>
<ul>
    <li><i>  60g d&eacute; chucre en poudre</i> <br/></li>
    <li>  <i>  un nodg&icirc;n d'jus d'orange</i> <br/></li>
    <li>  <i>  (un l&egrave;rm&icirc;n d'litcheu d'orange, s'nou veurt)</i> <br/></li>
</ul> 
 <br/>
 Amolliez l'beurre et d'battez-l&eacute; d'auve l&eacute; f&icirc;n chucre. Ajou&ocirc;tez l's oeux douochement en d&ecirc;m&ecirc;lant. Ajou&ocirc;tez la flieu, d&ecirc;m&ecirc;lez ensembl'ye &eacute;pis ajou&ocirc;tez l'lait pouor d&ecirc;tremper la p&acirc;te.  <br/>
<br/>
 L&eacute; mus ch'est d'faithe s&egrave;rvi du th&#375;mbre fra&icirc;chement tchilyi: d'eune dgi&ecirc;xaine d&eacute; v&egrave;rdgettes nou tchil'ye sans doute assez d'fielles, un co hadgies, pouor dans les quat' tchul'l&eacute;es &agrave; th&eacute;e. Ajou&ocirc;tez la ma&icirc;ntchi du th&#375;mbre hadgi au m&ecirc;lange, &eacute;pis puchiz la p&acirc;te dans eune lachefraie &agrave; g&acirc;che. <br/>
<br/>
 M'ttez dans un fou ca&ucirc;ff&eacute; &agrave; 180&deg; pouor 45 minnutes. <br/>
<br/>
 Pouor l&eacute; sitho, ca&ucirc;ffez douochement l'restant du th&#375;mbre dans du jus d'orange auve, par exempl'ye, 60g d&eacute; chucre en poudre pouor un sitho tchi n'est pon trop radouochi (s'nou-s'aime la chucrinn'nie, nou peut y mett' pus d'chucre). Un co l'chucre d&ecirc;pens&eacute; dans l'jus (sans bouoilli) et l'sitho agou&ocirc;t&eacute; du th&#375;mbre, nou peut ajou&ocirc;ter un l&egrave;rm&icirc;n d'litcheu d'orange s'lon san go&ucirc;t. <br/>
<br/>
 &Agrave; la r'traite du fou, faites des creux (atout par exempl'ye eune broche) partout l'haut d'la g&acirc;che, &eacute;pis v&egrave;rsez l'sitho sus (ch'est probabli&eacute;ment eune bouonne id&eacute;e d'cra&icirc;nchi l'sitho en l'v&egrave;rsant &agrave; seule f&icirc;n d'&egrave;rtcheindre les fielles - nou pou&ocirc;rra pliaichi eune fra&icirc;che v&egrave;rdgette d&eacute; th&#375;mbre au mitan du haut d'la g&acirc;che pus tard pouor un r'&ecirc;ffet d'pr&eacute;sent&acirc;tion). <br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gache_amendee.html">D'la G&acirc;che Amend&eacute;e</a><p>
<li><a href="gache2.html">D'la G&acirc;che d&eacute; P&acirc;te L&eacute;v&eacute;e</a><p>
<li><a href="gachebiblye.html">La G&acirc;che &agrave; la Bibl'ye</a><p>
<li><a href="brgache.html">D'la Breune G&acirc;che</a><p>
<li><a href="gache_melee.html">D'la G&acirc;che M&ecirc;l&eacute;e</a><p>
<li><a href="gache_melee2.html">D'la G&acirc;che M&ecirc;l&eacute;e</a><p>
<li><a href="gache_cidre.html">D'la G&acirc;che &agrave; Cidre</a><p>
<li><a href="gache_cannelle.html">D'la G&acirc;che d&eacute; Cannelle</a><p>
<li><a href="gache_fronmage.html">D'la G&acirc;che d&eacute; Fronmage</a><p>
<li><a href="gaches_fouee.html">Des G&acirc;ches &agrave; Fou&eacute;e</a><p>
<li><a href="grossegache.html">D'la Grosse G&acirc;che</a><p>
<li><a href="gache_riz.html">D'la G&acirc;che d&eacute; Riz</a><p>
<li><a href="gachepotithon.html">D'la g&acirc;che d&eacute; potithon et pommes</a><p>
<li><a href="gache_tchoeurs.html">D'la G&acirc;che d&eacute; Tchoeurs</a><p>
<li><a href="gacheromathin.html">Eune g&acirc;che &agrave; romath&icirc;n et rhonme</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gachethymbre.html by HTTrack Website Copier/3.x [XR&CO'2014], Tue, 15 Jul 2025 14:01:01 GMT -->
</HTML>

