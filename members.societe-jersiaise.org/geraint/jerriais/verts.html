<HTML>

<!-- Mirrored from members.societe-jersiaise.org/geraint/jerriais/verts.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
<HEAD>
<TITLE>Les Verts</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Les Verts</h2></font></center><p><br>

<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

'J'p&acirc;laimes y'a tchique temps', s&eacute; fit l'Ph'lip Desclios quand j&eacute; l'vis l'aut' s&eacute;maine &agrave; faithe son brancage, 'j'p&acirc;la&icirc;mes d&eacute; partis dans l's' Etats, mais dis-m&eacute;, tchiqu'en est d'chu nouvieau parti, les Verts?'<br>
<br>
'Ah, mon gar&ccedil;oun,' j'lis r&ecirc;pounni, 'j&eacute; n'pouarrais pas t'en faithe eun bouan fran&ccedil;ais, car j&eacute; n'crai pas qu'les Verts ieux-m&ecirc;mes savent iou qu'il' en sount. Mais, &agrave; chein qu'nou's y coumprend il' ount bein des choses en lus faveu'. Par exemplye, i' sount countre toute chutte salop'rie qu'les f&egrave;rmiers mettent sus la terre coumme engrais ou pour tuer la s&egrave;rcl'ye. N'ya pas d'doute qu'&agrave; la loungue v'l&agrave; tchi d&ecirc;truit la terr&eacute; et empoua&icirc;sounne les sources &eacute;d'ieau. T&eacute; qui t'&eacute;rcounnais dans l'Ecritures tu t'rappelles bein qu&eacute; dans l'temps du Vi&egrave;r T&eacute;stament ieunne des pi&egrave;thes choses qu&eacute; nou' p&ucirc;sse faithe countre l'enn'm&icirc;n ch'tait d'empoua&icirc;sounner son pis. Eh bein, nos v'l&agrave; &agrave; faithe d'it&eacute;, mais ch'n'est pas l'pis d&eacute; l'enn'm&icirc;n qu&eacute; j'soummes en train d'empoua&icirc;sounner, ch'est l'n&ocirc;tre. L&agrave; d'sus, les Verts ount raisoun. Et il'ount raisoun &eacute;tout d'vouler pr&eacute;server l'paysage et la campagne qu&eacute; j'soummes &agrave; saccagi et &agrave; b&acirc;ti d's'us partout.<br>
<br>
'Mais, v&eacute;-tu,' j'countinui',&quot;les Verts, pour la puspart, ount buonne volant&eacute;, mais ount-i' l' couorage n&eacute;cessaithe? Dabord, si i' veullent vraiment qu&eacute; J&egrave;rri &eacute;rd&eacute;veinne vert i' faudrait r&ecirc;duithe la population d&eacute; tchiques dgi&ecirc;xaines d&eacute; milles, et v'l&agrave; tchi n'frait pas d'ma', car y'est v'nu en J&egrave;rri ches dreinnes ann&eacute;es un tas d'rac&acirc;ille d&eacute; tchi qu&egrave; j's'ra&icirc;mes bein aise d&eacute; nos d&ecirc;faithe, et i'faudrait &eacute;tout r&ecirc;duithe d&eacute; bein pus qu'la maintchi l&eacute; noumbre &eacute;d touristes qui nos envahissent &agrave; loundgeur d'ann&eacute;e. Mais tchi qu'en s'rait l'r&eacute;sultat? A la loungue j&eacute; s'ra&icirc;mes bein mus qu&eacute; j&eacute; n'soummes achteu, mais au court terme j&eacute; s'ra&icirc;mes assez en embarr&acirc;s. I' parait qu'y'a tchiques membr&eacute;s d's'Etats qui s'rendent coumpte qu&eacute; j'soummes &agrave; galoper coumme des affol&eacute;s sus l'mauvais c'm&icirc;n, mais in't&acirc;chent qu&eacute; d'nos ralenti la vitesse, pas d'nos faithe ertou&ocirc;nner. Et &agrave; m'id&eacute;e, il en est d'm&ecirc;me des Verts. Il' ount la langue bein pendue, mais j&eacute; m'd'mande s'il' ount bein &ecirc;tudi&eacute; la politique ou s'i' savent coumment s'y prendre. Et pis, j&eacute; n'p&acirc;le pas du parti ichein en Jerri car j&eacute; n'les counnais pas assez pour en jugi, mais j'sai bein qu'en Angli&egrave;terre y'a bein d'sou&ocirc;disants membres qui n'sount pas Verts dutout - chest des Rouoges d&ecirc;gu&icirc;s&eacute;es avec d'la verduthe pour enj&ocirc;ler les simplyes. Mais, dis chein qu' tu' veurs, n'y'a pas d'doute qu&eacute;, si j'peux m&ecirc;langi mes couleurs, les Verts ount acquo les talouns jaunes. I' disent qu'i' s'en vount mett' des candid&acirc;ts sus les rangs pour les pr&eacute;chainnes &ecirc;lectiouns &egrave;s Et&acirc;ts, mais j&eacute; n'crai pas qu'il' &eacute;thount ma vouaix. Ch'n'est pas qu&eacute; j'lus veurs d&eacute; ma, bein au countraithe, mais je n'crai pas qu'il' ount l'exp&eacute;thience qu'i' faut'.<br>
<br>
Le Ph'lip se mint &agrave; ritounner. 'Et t&eacute;', i'm'd'mandit, 'tu dis qu'i' n'ount pas l' couorage qu'i' faut, mais t&eacute;, si t'avais l'd&eacute;stin d'J&egrave;rri dans la main &eacute;thais-tu l'couorage d&eacute; prendre les m'suthes n&eacute;cessaithes pour nos d'fendre countre les malheurs qu&eacute; tu nos pr&eacute;dis?'<br>
<br>
Il est mal&icirc;n, l&eacute; Ph'lip, mais s'i' coumptait d'm'attraper dans son pi&egrave;ge i's'tait bein m&ecirc;preint. 'Bah, bah', j'lis dis, ch'n'est pas eunne t&acirc;che pour eun pouarre vi&egrave;r malfichu coumme m&eacute;, qui c'menche &agrave; batt' d&eacute; l'aile. Chest des gas coumme t&eacute;, acquo tout jannes, qui d&eacute;vraient s'y mettre'<br>
<br>
Le Ph'lip s'&ecirc;cliatit d'rithe. 'Quand tu m'verras', i' s'fit, 'm&eacute; mett' sus les rangs j't&eacute; prom&ecirc;ts qu'tu verras du feu d'satchi'.<br>


&nbsp;<p>
<i><a href="delamare.html">Le Vi&egrave;r Trin'tais</a></i><p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="rouoges.html">Les Rouoges et les Blus</a><p>
<li><a href="etats.html">Les &Ecirc;tats d' J&egrave;rri</a><p>
<li><a href="roselouothi.html">Rose ou Louothi?</a><p>
<li><a href="adlm4candidats.html">Quatre candidats</a><p>
<li><a href="partijerriais.html">Un Parti J&egrave;rriais?</a><p>

</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/verts.html by HTTrack Website Copier/3.x [XR&CO'2014], Tue, 15 Jul 2025 14:00:34 GMT -->
</HTML>
