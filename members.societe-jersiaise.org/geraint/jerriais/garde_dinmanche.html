<HTML>
<HEAD>
<TITLE>Ch'est Gard&eacute; pouor le D&icirc;nmanche</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue Nouormande d&eacute; J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Ch'est Gard&eacute; pouor le D&icirc;nmanche</h2></font></center><p>
&nbsp;<p>

J'n'sis pon tr&egrave;s contente &agrave; ces s&eacute;. Pouortchi? Car j'tais siez man p&egrave;the &agrave; <a href="la_trinnete.html">la Trinn't&eacute;</a> ch'tarlev&eacute;e, et &eacute;you qu'est man p&egrave;the? I'est &agrave; d&ecirc;foui les sercl'yes dans l'gard&icirc;n. Comme i'fait eune fraid d'tchian anniet i'avait son fischus beige chap&eacute; d'laine, qu'i'est plein creux, auvec un poupon sus l'haut. Mais i'n'a pon que deu's trais p'tit mios d'laine restant sus l'poupon. I'a eune m&acirc;sse d&eacute; magnifiques chapieaux et cravates dans l'armouaithe. Mais i'n'peut pon mettre chenna, ch'est ses habits du d&icirc;nmanche. J'sis enny&icirc;&eacute;e d'&eacute;couter chenna. I'n'est jamais d&icirc;nmanche.<p>

Man p&egrave;the est tr&eacute;jous dans le m&ecirc;me chap&eacute;, et tout l'temps embarrass&eacute; &agrave; travailli dans son garage, qu'i'est pliein jusqu'&agrave; la porte d&eacute; tout t'chi pouor le d&icirc;nmanche.<p>

Pouor commenchi i'a eune frouque, eune pathe d&eacute;s souliers, des hauttes bottes et eune branche &agrave; tchuithe, janmais faites servi. I'a les combinna&icirc;sons bluis acouo dans eune pouque en plastique. Eune batt'tie pouor avion, pourtchi qu'i'veuthe chenna j&eacute; n'sais pon, et sa tinne de Klim qu'i'avait y'eut dans son pachet d'la Crouaix Ruouge duthant l'Otchup&acirc;tion.<p>

I'a dans son garage un moto, eune belle ruouge vouaituthe qu'i'l'appel sa MG. Ou n'a pon sorti pouor longtemps, ch'est gard&eacute; pouor le d&icirc;nmanche. Ch'est tout pouor le d&icirc;nmanche.<p>

Eh bein ch'est comme sa belle blui chivi&eacute;the, qu&eacute; j'avais donn&eacute; pouor son jour de naissance y'a quatre ans. I continue &agrave; faithe servi la vielle chivi&eacute;the qu'est plieine d&eacute; creux. L&eacute; cercl'ye d&eacute; la rouelle est rompu et un manchot est cratchi.<p>

A ch'teu j&eacute;'n'sais pon tchi qu'il a fait auvec la neuve, mais je crais qu'i'l'a muchie tchique bord et quand il &eacute;tha fait assez d'sou i'l'es port&eacute;tha &agrave; la banque dedans.<p>

Mais ch'pourrait &ecirc;tre un d&icirc;nmanche d'ja!<p>
&nbsp;<p>

<i>Angela Le Pavoux </i><p>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
