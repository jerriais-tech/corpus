<HTML>
<HEAD>
<TITLE>D'&egrave;rtou en Am&eacute;thique</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>D'&egrave;rtou en Am&eacute;thique</h2></font></center><p>

<i><font size="-1">Trenton, Michigan,<br/>
U.S.A.<br/>
L&eacute; 23 d'novembre, 1968<br/></font></i>
<br/>
Moussieu l'R&eacute;dacteu,<br/>
<br/>
Chutte fais, ch'est d'Am&eacute;thique qu&eacute; j'sis &agrave; vouos &ecirc;crithe. Ch'est un fichu but d'J&egrave;rri, mais j'sis siez man fr&eacute;the Fra&icirc;nque et j'p&acirc;lons l'J&egrave;rriais quand j'sommes touos seurs. I' m'sembl'ye qu&eacute; les mais d'&ecirc;t&eacute; qu&eacute; j'veins d'passer dans l'&Icirc;le sont d&ecirc;j&agrave; bein liain dans l'pass&eacute; - comme si ch'tait un r&ecirc;ve et qu&eacute; j'veins d&eacute; m'r&ecirc;vilyi en Am&eacute;thique!<br/>
<br/>
M'n anm&icirc;n, l'<a href="lemaistre.html">Acad&eacute;micien Fra&icirc;nque Le Maistre</a>, m&eacute; gliainit au M&eacute;nage &egrave;s Feuvres m&ecirc;cr&eacute;di mat&icirc;n &agrave; un quart d&eacute; huit et m'portit dans san moto au <a href="aeroport1965.html">camp d'aviation</a> &agrave; <a href="st_pierre.html">St. Pi&egrave;rre</a>. L&agrave;, j'trouv&icirc;nmes l&eacute; Conn&ecirc;tabl'ye Edgar Mouothant d'<a href="la_trinnete.html">La Trinnet&eacute;</a> et sa charmante fille Brenda, et l'Sieur Le Ruez, fils d'Moussieu Henry Le Ruez d' &quot;Homestead&quot; &agrave; St. Pi&egrave;rre - un anm&icirc;n qu'j'&eacute;thais deu aller vaie d'vant m'en r'v&eacute;n&icirc;n en Am&eacute;thique. H&eacute;las, y'a un tas d'anm&icirc;ns qu'j'&eacute;thais deu v&icirc;siter d'vant tchitter J&egrave;rri. Ch'est tr&eacute;jous l&agrave; l'cas! I' s'arrive tr&eacute;jous tchiquechose tchi m&eacute; r't&egrave;rge ou m'emp&ecirc;che d&eacute; faithe tout ch'qu&eacute; j'd&eacute;v'thais faithe &agrave; la dreine munute. Chutte fais, ch'tait la dreine maladie, l'd&eacute;c&egrave;s et l'ent&egrave;rrement d'ma cou&ocirc;sinne L&icirc;sab&eacute; d'Aub&egrave;rt d&eacute; La Baie d'St. Br&eacute;lade, tchi fut pr&icirc;nse malade au c'menchement d'mes dreins dgiex jours en J&egrave;rri. Enf&icirc;n, l's anm&icirc;ns qu&eacute; j'mantchis d'aller vaie n'sont pon oubliy&eacute;s, et j'&icirc;thai sans doute les vaie au r'nouv&eacute; d'l'ann&eacute;e tchi veint si L'Bouan Dgieu m'pr&ecirc;s&egrave;rve, comme d&icirc;saient l's anciens!<br/>
<br/>
&quot;Et trouvis-tu l'temps long dans l'avion en t'en r'allant en Am&eacute;thique?&quot; es'sait la tchestion qu'nou m&eacute; d'mand'dait si j'tais en J&egrave;rri! Eh bein, d'J&egrave;rri &agrave; Londres j'eus l'honneu d'&ecirc;t' assis &agrave; c&ocirc;t&eacute; du conn&ecirc;tabl'ye Edgar Mouothant, et i' n'm'ennyit pon du tout car j'baill&icirc;nmes d&eacute; nouot' becque en J&egrave;rriais san arr&ecirc;t tout l'long du c'm&icirc;n. J'connaissais l'Conn&ecirc;tabl'ye quand j'passis l'&ecirc;t&eacute; d'mil neu chent dgiex-neuf siez l'd&eacute;funt Juge Francis Vibert Le Feuvre au Mont au Pr&ecirc;tre en attendant pour un passage au <a href="cannada.html">Cannada</a> aupr&egrave;s d&ecirc;mobilias&acirc;tion d'l'arm&eacute;e Britannique ch't ann&eacute;e-l&agrave;, et j&eacute; n'l'avais veu qu'eune fais d'pis chu temps-l&agrave;. Nouos v'la don &agrave; bagouler entouorre l&eacute; temps pass&eacute; au Mont au Pr&ecirc;tre, et l'viage a Londres s&eacute; passit vite. Arriv&eacute;s-l&agrave;, fallait filer bouan rond, l'Conn&ecirc;tabl'ye pour Windsor, o&ugrave;'est tch'il avait rendez-vous auve l&eacute; moussieu tchi s'otchupe des bestchias J&egrave;rriais d'Sa Majest&eacute; La Reine, et m&eacute; pour trouver l'transport tchi m&egrave;ne &agrave; une aute partie d'l'A&eacute;rodrome d&eacute; Londres pour m'emb&egrave;rtchi dans l'avion &agrave; r&ecirc;action des Pan American World Airways pour la trav&egrave;rs&eacute;e en Am&eacute;thique.<br/>
<br/>
&Agrave; bord du Pan American Clipper (un Bo&euml;ing 727), i' n'y avait pon d'aut' J&egrave;rriais qu'm&eacute;, et j&eacute; m'contentis d'm'assi&eacute;the &agrave; man tout seu et &ecirc;prouver &agrave; reunminner et r'vivre - dans m'n id&eacute;e - l's heuthes pass&eacute;es heutheusement en J&egrave;rri, pr&icirc;ncipalement les cheinnes pass&eacute;es &agrave; l'entou d'l'&acirc;tre au s&eacute; auve l&eacute; Sieur Fra&icirc;nque Le Maistre au M&eacute;nage &egrave;s Feuvres en d'vant d'un bouan feu, comme l&eacute; fa&icirc;thaient sans doute nouos anch&ecirc;tres au temps jadis! J'tchitt&icirc;nmes Londres &agrave; onze heuthes v&icirc;ngt, et j&eacute; n'fe&ucirc;nmes pon longtemps &agrave; monter en l'air jusqu'&agrave; la hauteu d&eacute; 33 mille pids. Just&eacute;ment comme j'tais &agrave; freunmer l's i&egrave;rs pour faithe un p'tit somme, n&eacute; v'la-t-i' pon eune belle janne fille tchi veint m&eacute; d'mander si j'voulais prendre tchiquechose - voulant sans doute dithe eune fais &agrave; baithe! Comme j&eacute; n'bai janmais d'litcheu &agrave; bord d'un avion, j&eacute; m'contentis d'eune raide bouanne tass&eacute;e d'th&eacute;e!<br/>
<br/>
Quand v&icirc;nt l'heuthe du d&icirc;ner, j'e&ucirc;nmes un sup&egrave;rbe r'pas. Du saumon feunm&eacute; comme hors d'o&euml;uvre, d'la viande, des patates, des pais d'camp et des champ&icirc;ngnons, des galettes et du fronmage, et un m&ecirc;lange d&eacute; g&acirc;che et d'cr&egrave;me (&quot;trifle&quot; en Angliais) pour finni. En li&acirc;sant un livre et dormillionant d'temps en temps, l'temps s'passit raisonabli&eacute;ment vite. L&eacute; ciel 'tait parfaitement cliai et l'sol&eacute; r'l&icirc;sait en d'ssus des nuages o&ugrave;'est qu&eacute; j'tions, et nou n'v&icirc;yait rein qu'ieux souos s&eacute; - comme si ch'tait un blianc tapis d'laine. Nou ou&iuml;yait l'ronnement d's eng&icirc;ns &agrave; r&ecirc;action, mais ch'tait p&ucirc;t&ocirc;t un son comme l&eacute; so&ucirc;ffli&eacute;ment du vent qu&eacute; comme l'&acirc;pre ronnement d's eng&icirc;ns &agrave; h&eacute;lices et pistons. Les chent ch&icirc;nquante passagi&egrave;rs s&eacute; passent l&eacute; temps d'eune manni&egrave;the ou d'l'autre. Y'en a tchi dorment et tchi ronfl'yent somme s'il' 'taient &agrave; ramonter touos les galots d'Fr&eacute;mont, et y'en a tchi dorment trantchilement. Y'en a tchi li&ecirc;sent des livres. D'aut' &egrave;rgardent par la f'n&ecirc;tre.<br/>
<br/>
Mais nouos v'la arriv&eacute;s pr&egrave;s d'Boston. J'avons 't&eacute; sept heuthes en l'air d&eacute;pis Londres. L'avion d'scend un mio &agrave; la fais et j&eacute; c'menchons &agrave; pouver disc&egrave;rner les rues et les ma&icirc;sons d'chutte fanmeuse cit&eacute; d'La Nouvelle Angli&eacute;t&egrave;rre, capitale du Massachusetts, patrie d'Benjam&icirc;n Franklin et pays des gens d'&ecirc;lite. Ch'est l'pays d'na&icirc;ssance d&eacute; l'ambassadeur John Cabot Lodge, homme d'&ecirc;tat et d'scendant des Cabots d'J&egrave;rri. Ch'est ich&icirc;n tch'i' faut passer l'Offici d'Immigr&acirc;tion, &eacute;tant l'preunmi&eacute; pid &agrave; t&egrave;rre en Am&eacute;thique d&eacute;pis qu'j'avons tchitt&eacute; Londres.<br/>
<br/>
Aupr&egrave;s eune attente d'eune heuthe &agrave; Boston, nouos r'v&eacute;la en l'air en c'm&icirc;n pour Detroit dans l'Michigan, et eune heuthe et d'mie pus tard j'eus l'plia&icirc;si et la jouaie d'vaie la fache sou&ocirc;riante d&eacute; man fr&eacute;the Fra&icirc;nque tchi m'attendait &agrave; l'a&eacute;rodrome. N&eacute; v'la un aut' viage arriv&eacute; &agrave; sa bouanne f&icirc;n!<br/>
<br/>
<i><a href="lefeuvre.html">George d'La Forge</a></i><br/>
<br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="etatsunnis.html">Les Noms d's &Ecirc;tats d's &Ecirc;tats-Unnis d'Am&eacute;thique</a><p>
<li><a href="chicago.html">Les J&egrave;rriais &agrave; Chicago</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>
<li><a href="gdftexas2.html">L&eacute; Texas</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfamethique1972b.html">D'&egrave;rtou en Am&eacute;thique</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfpatuthe5.html">Changement d'p&acirc;tuthe</a><p>
<li><a href="gdfpatuthe6.html">Changement d'p&acirc;tuthe!</a><p>
<li><a href="gdfdecarteret.html">Les C&eacute;l&egrave;bres d'Cart'r&ecirc;ts</a><p>
<li><a href="gdfbuffalobill1.html">Buffalo Bill</a><p>
<li><a href="gdfbuffalobill2.html">Buffalo Bill</a><p>
<li><a href="jerseydevil.html">L&eacute; Dgi&acirc;bl'ye d&eacute; J&egrave;rri</a><p>
<li> <a href="blianchemaison.html">La Blianche Ma&icirc;son</a><p>
<li><a href="taft.html">William Howard Taft et l'Caouain</a><p>
<li><a href="gdfavion.html">En Avion!</a><p>
<li><a href="gdf7heuthes.html">Dans sept heuthes!</a><p>
<li><a href="gdfpolitique.html">La politique en Am&eacute;thique</a><p>

<li><a href="gdfamethique1977.html">D'&egrave;rtou en Am&eacute;thique</a><p>
<li><a href="gdfamethique1970b.html">D'&egrave;rtou en Am&eacute;thique</a><p>
<li><a href="gdfeisenhower.html">En m&eacute;mouaithe d'Eisenhower</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfenme.html">En m&eacute;</a><p>
<li><a href="gdfme2.html">En M&eacute;</a><p>
<li><a href="gdfviage.html">En viage</a><p>

<li><a href="gdfsanantonio.html">Les d'vis du Bouan'homme George</a><p>
<li><a href="gdfreglye.html">R&egrave;gl'ye duthe mais d&ecirc;r&egrave;gl'ye n'duthe pas!</a><p>
<li><a href="gdfprohibition.html">I' s'en fait d'toutes les sortes, sinon la bouanne!</a><p>


<li><a href="newyorknewyork.html">Gr&ocirc;sse Pomme</a><p>

<li><a href="gj4juilet.html">Chu quat' d&eacute; Juilet, les Mainiens, Texans</a><p>
<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="gdfmontangnes.html">Au pid des montangnes</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

