<HTML>

<!-- Mirrored from members.societe-jersiaise.org/geraint/jerriais/porcine.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
<HEAD>
<TITLE>N&eacute;crologie Porcine</TITLE>
<META  name="keywords" content="JÃ¨rriais, poetry, cochon, pigs, agriculture, farming, animals, animaux, langue normande">
</HEAD>

<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<CENTER><font color="#215e21"><h2>N&eacute;crologie Porcine.</h2></font></CENTER>

<center><a href="beteasaie.html"><img src="beteasaie.jpg" width="166" height="150" border=0 alt="eune b&ecirc;te &agrave; saie, ou un couochon"></a></center>
&nbsp;<p>
<CENTER><TABLE><TR><TD>
I' n'est pus! - San corps, tout blianc,<br>
Est l&agrave;, souos un lincheu, au suaithe,<br>
Ses pids sont g'l&egrave;s d&eacute;d'pis que l'sang<br>
S'est &ecirc;capp&egrave; d'veine et d'art&eacute;the!<br>
<p>
Ses yeux, qui sont touos grands ouv'erts,<br>
Sont embli&acirc;s&egrave;s - lus lueur est horte;<br>
Et, hier, ocouo, qu'ils 'taient si cli&egrave;rs<br>
Quand i' ouiait la clianque d'la porte!<br>
<p>
Ses dents r&eacute;ellement m'font pitchi<br>
Car malgr&egrave; s'n'&acirc;ge, ch'en 't&aacute;it d'si belles!<br>
I' n'pouorra jamais s'en r'servi<br>
Pour cratchi ch&acirc;taignes ou fotelles!<br>
<p>
Quand j'lis portais sa r&acirc;tion d'lait,<br>
J'avais l'tcheu gros; j'avais d'la peine;<br>
Car j'savais qu'il 'tait condamn&egrave;!<br>
Et qu'ch'tait ichin sa derni&eacute; s'maine.<br>
<p>
D&eacute; d'pis tout l'temps qu'il 'tait siez nous<br>
Pas une seule fais je n'e&ucirc;mes dispute<br>
I' grounnait bein - mais pas tr&eacute;jous -<br>
Ch'la n'duthait pon pus d'une minute!<br>
<p>
J'sais bein qu'i' n'tait pon matina';<br>
Mais puisqu'i' n'avait rein &agrave; faithe<br>
I' n'faut pas s'&ecirc;tounner d'chounna<br>
Y'en a bein d'autres qui font pli&eacute;the!<br>
<p>
Il avait d'l'app&eacute;tit, ch'est seux,<br>
Mais jamais n'm&eacute;thiti le titre<br>
Que lis dounni certain envieux<br>
De "glouton, gourmand et goumitre!"<br>
<p>
Car s'i' mangeait, ch'tait &agrave; sa faim:<br>
Trais r'pas par jour. Ch'n'est pas, j'estime.<br>
Trop pour autchun. Ch'n'est qu'vivre bein!<br>
Alors pourtchi l'y'en faithe un crime?<br>
<p>
Mais il est mort! Et &agrave; tchi bon<br>
Au jour d'anni&egrave;t prendre sa d'fense?<br>
Tout ch'qu&eacute; j'dithai n'le r'f&eacute;tha pon<br>
V'nin m&eacute; r'mercier pour chein que j'pense!<br>
<p>
Vaithe, il est mort! Mort subitement,<br>
Au biau mitan de s'n'existence<br>
Et d'notr' h&ocirc;gard! Mort en plien vent!<br>
Mort sans docteu', sans assistance!<br>
<p>
Il est bein mort! La corde au nez<br>
J'l'avons tra&icirc;n&egrave; de d'dans sa cotte,<br>
Y'un hallait; mais ch'tait pon assez<br>
Il a fallu l'pousser d'ma botte!<br>
<p>
Mort! Vaithe i' l'est! Mais, j'en r&eacute;ponds,<br>
I' nos a dounn&egrave; d'la minz&egrave;the!<br>
I' marchait d'travers, &agrave; r'tchulons,<br>
Et s'assi&eacute;yait sus san dri&eacute;the!<br>
<p>
Oui, mort, enfin! Mais ah! l'qu&eacute;tot!<br>
V'l&agrave; qu'est t&ecirc;tu! Ch'est incriyabl'ye!<br>
J'avons failli nos rompre l'co<br>
En nos &ecirc;trav'lant l'long d'l'&ecirc;tabl'ye!<br>
<p>
Mort! Oui, bein mort! Mais malgr&egrave; li!<br>
D'un grand coup d'cout&eacute; dans la gorge!<br>
Et n'na-t-i' heurl&egrave;!! Tout san bri<br>
Emp&ecirc;chait d'ou&iuml; l'combat d'la forge!<br>
<p>
J'l'y'avons dounn&egrave; san prumi&eacute; bain! -<br>
Dans un grand tchu&eacute; plien d'ieau bouoillante.<br>
Mais il 'tait mort; i' n'a dit rein!<br>
Sa couenne ach't'euthe est &ecirc;cliatante!<br>
<p>
J'l'avons pendu &agrave; notr' gambi<br>
Les pids en haut; et, souos sa t&ecirc;te,<br>
Y'a l'grand bouchet. Alentou d'li<br>
Sont cats et tchans attendant f&ecirc;te!<br>
<p>
Tout grand ouvert de haut en bas,<br>
L'b&acirc;ton l'fait garder sa postuthe!<br>
Nou vait-i coumme il est bein gras:<br>
Ch'est les panais et la p&eacute;tuthe!<br>
<p>
Un linge a 't&egrave; mins par dessus<br>
Pour le pr&eacute;server d'la poussi&eacute;the;<br>
Car je faisons tr&eacute;jous d'notr' mus<br>
Pour les pr&eacute;cautions sanitaithes!<br>
<p>
Ch'est fini pour t&eacute;, vi&egrave;r couochon!<br>
Tu n'crains pus les r'vers de fortune!<br>
N'ya pas d'dangi d'la salaison<br>
Tu'es bein mort au montant d'la lune!<br>
<p>
Tu'es mort, vi&egrave;r quetto! J'sens d'ichin<br>
La bouanne odeur dans la tchuisine.<br>
J'allons-t-i' n'n'aver un festin!<br>
A nos en litchi les babbines!<br>
<p>
Ma missis est &agrave; fricachi<br>
Faie et couoth&egrave;e ov des ch&acirc;lottes;<br>
V'l&agrave; qui s'sa bon, un coup dr&eacute;chi<br>
Ov du gr&eacute;vin et des carottes!<br>
<p>
J't&eacute; garantis, man vi&egrave;r couochon!<br>
Que l's'avi&egrave;rs en r'venant d'l'&ecirc;cole<br>
Es'sont contents et n'manqu'thont pon<br>
D'humer l'odeu' l'tou' d'la castrolle!<br>
<p>
Enfin, vi&egrave;r couochon, ch'est fini!<br>
J'ai fait t'n'avis n&eacute;crologique<br>
Ach't'eu' j'nos en allons t'mangi<br>
Ch'es'sa mains dr&ocirc;le et pus logique.<br>
&nbsp;<p>
<i><a href="ejluce.html">Elie.</a></i>

</TD></TR></TABLE></CENTER>
&nbsp;<p>

<FONT SIZE=2>
<i>Viyiz &eacute;tout:</i><p>

<ul>
<li><a href="viandvoc.html">La viande en J&egrave;rriais</a><p>
<li><a href="ptitmoussieu.html">L'Histou&egrave;the d'un P'tit Moussieu</a><p>
<li><a href="quetots.html">Les P'tits Qu&eacute;tots</a><p>
<li><a href="beteasaie.html">Unn' vielle b&ecirc;te &agrave; saie</a><p>
<li><a href="couochonnnie.html">La couochonn'nie</a><p>
<li><a href="pmpork.html">Ph'lip tries to get some pork</a><p>
<li><a href="gdfcouochons.html">Les D'vis du Bouan'homme George</a><p>

<li><a href="pmlard.html">L&eacute; lard</a><p>
<li><a href="pmcouochons.html">Comment vendre nos couochons?</a><p>
<li><a href="sauciches.html">Les Sa&ucirc;ciches</a><p>
<li><a href="respect.html">Respect</a><p>
<li><a href="histamus.html">Eune p'tite histouaithe amusante</a><p>
<li><a href="pmbiethe.html">La bi&eacute;the, la viande et un S&eacute;nateur</a><p>
<li><a href="tchuisinne.html">La tchu&icirc;sinne en J&egrave;rriais</a><p>

</ul>
</FONT>
&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</FONT></BODY>

<!-- Mirrored from members.societe-jersiaise.org/geraint/jerriais/porcine.html by HTTrack Website Copier/3.x [XR&CO'2014], Tue, 15 Jul 2025 14:04:12 GMT -->
</HTML>
