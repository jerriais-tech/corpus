<HTML>
<HEAD>
<TITLE>Nouvieau Syst&egrave;me</TITLE>
<META  name="keywords" content="Jèrriais, language, langue, feminism, drama, theatre, playlet, acting, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<P><center><font color="#215e21"><h2>Nouvieau Syst&egrave;me</h2></font></center></P>


<P>Charact&eacute;thes : Doris et san fr&eacute;the Kenneth.</P>

<P>Doris est assise &agrave; la tablye, en train de dessiner, quand san fr&eacute;the Kenneth entre - il est de mauvaise humeur.</P>


<CENTER>
<TABLE CELLSPACING=0 BORDER=0 CELLPADDING=7 WIDTH=90%>
<TR><TD WIDTH="9%" VALIGN="TOP">
<P>Ken </TD>
<TD WIDTH="91%" VALIGN="TOP">
<I><P>(fliantchant ses livres sus la tablye)</I></TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>J'sis pus qu'd&eacute;gou&ocirc;tt&eacute; d'l'&egrave;cole!</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Bon! J'pensais que tu t'y pliaisait bein et que les le&ccedil;ons 'taient vraiment fameuses!</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>V&eacute;the, jusqu'a-ch'teu, mais il est tchestion d'nos apprendre &agrave; coutchi et &agrave; faithe le travas d'maison, deux arlev&eacute;es la s'maine le pr&eacute;chain terme!</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Eh bein! Ch'est eune raide bouanne id&eacute;e! J'en sis tout &agrave; fait en faveur, m&eacute;.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>Oh, sans doute ! Tu crai p't&ecirc;tre que tu pouorras passer tan temps &agrave; rein faithe quand tchi que m&eacute;, jm'en vais d&eacute;v'nin eun&eacute; escliave ichin.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Non pas tout a fait. Mais j'voudrais bein vaie gar&ccedil;ons et filles partagi le travas d'la maison.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>En v'la &eacute;tout! Pourtchi qu'y'a des filles et des femmes si ch'n'est pon pour souogni des hoummes et d'lus otchupper de pr&eacute;pather les r'pas et garder la ma&icirc;son?</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Ah ! Tu-&egrave;s tellement &agrave; la vielle mode, t&eacute; ! Chutte id&eacute;e la a 't&eacute; accept&eacute;e sans autchune raison. J'sis seuse que l'nouvieau syst&egrave;me f'thait du bein car les hoummes es'saient p't&ecirc;tre un p'tit pus erconnaissants s-i' r&egrave;alisaient combein d&ucirc; que les femmes travaillent pour les servi.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>Man doue, quand &agrave; m&eacute;, j'sis tr&eacute;jous erconnaissant quand ou nos pr&eacute;pathez un bouan fricot.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris </TD>
<TD WIDTH="91%" VALIGN="TOP">
<P>V&eacute;the, mais tu l'avalle coumme un v&eacute;thitablye gounnand sans nos donner un mot d'erm&egrave;rcimnents. Mais si par malheu' que la soupe est trop sal&eacute;e, ou que l'<a href="podindriz.html">podin d'riz</a> est trop tchuit, tu n'manques pas de rou&acirc;blier et d'groumachi. Tu-&egrave;s un ingrat fini, t&eacute;!</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>Je n'crai pas que ch'est trop d'mander d'aver des r'pas pr&eacute;path&eacute;s coumme i' faut.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Oh oui! Eh bein les prechains jours quand tu s'sas en cherge d'la tchuisine, j'nos attendrons &agrave; d'la perfection!</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>Ne m'emb&ecirc;te pon la t&eacute;te! Ah dame, ch'n'est pon m&eacute; qui s'en va m'abaissi &agrave; faithe d'it&eacute; travas! Et pis y'a eune autre chose, ch'est qu'les filles s'en vont faithe s-i' s'otchuppent pas d'coutchi ?</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Je m'promen'rai bein seux, et j'pouorrai aller en ville touos les jours pour faithe les commissioms.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>Eh bein, ch'est pas mal chonna! Ne t'imagine pas que chennechin est un fait accomplyi. J'pathis bein que les gar&ccedil;ons &agrave; l'&egrave;cole ne s'en vont pas lus soumettre sans faithe opposition &agrave; un syst&eacute;me aussi riditchule coumme chonna. I' y'&eacute;tha eune r&eacute;volution et les Autorit&eacute;s es-sont forchis d'abandonner lus projet.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Mais tu n'envisage pon les affaithes du tout raisonably&eacute;ment, t&eacute;. Ch'sai eune plieume &agrave; vot' chap&eacute; si ch'est qu'ou pouorraites co&ugrave;orre eune maison. D&icirc;sons que tu s'sais mathi&eacute; et que ta femme es-sait malade, tu s'sais p't&ecirc;tre bein aise de pouver coutchi et soignyi d'lyi.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>J'pouorrais tr&eacute;jous m'grais sans &ecirc;tre oblygi de prendre de pathelles le&ccedil;ons! J'sis bein capablye de bouolli un oeu' si y faut.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Je n'crai pon que ch'la te plaithait fort, t&eacute; qu'est si empeine de tes r'pas.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>A t'oui p&acirc;ler nou craithait quasiment que' tu viv'thais de crai qu'oui, t&eacute;! Mais j'ai tr&eacute;jous ermertchi que tu n'laisse pon ta share dri&eacute;the quand y'a du fricot sus la tablye.</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>J'mange pour vivre, m&eacute;, je n'vi pas pour mangi. Je n'sis pas coumme t&eacute;, tr&eacute;jous a ch&egrave;rfou&ocirc;llyi dans l'dr&eacute;cheux pour vaie si y'a des restants. Nou dithait quasi que t'&eacute;thais des v&egrave;rs !</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Ken</TD>
<TD WIDTH="91%" VALIGN="TOP">
<P>En v'la assez de tes insultes - tais ta becque, veurs-tu bein! J'sis a perdre man temps a ardjumenter auvec t&eacute;, car tu-as l'filet si bein copp&eacute; que tu-as tr&eacute;jous la draine patholle partout. J'm'en vais fichi l'camp, jouer man accord&eacute;ion et tachi d'oublier tout chu fichu niolin la!</TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<I><P>(Ken s'en va en g&eacute;don)</I></TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>&nbsp;</TD>
</TR>
<TR><TD WIDTH="9%" VALIGN="TOP">
<P>Doris</TD>
<TD WIDTH="91%" VALIGN="TOP">
<P>Les gar&ccedil;ons lus m&acirc;rissent tr&eacute;jous s-i' n'peuvent pon gagni lus point et faithe &agrave; lus id&eacute;e. </TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<I><P>(Se l'vant et p&acirc;lant bein haut)</I></TD>
</TR>
<TR><TD WIDTH="9%" VALIGN="TOP">
<P>&nbsp;</TD>
<TD WIDTH="91%" VALIGN="TOP">
<P>Ecoute Kenneth, j'm'en vais sauver mes sous pour t'accater un bieau blianc d'vant&eacute; pour tan Nou&eacute;, et j'pathis qu'a l'&egrave;cole i' f'thont un vrai chef de t&eacute;.</TD>
</TR>
</TABLE>
</CENTER>
&nbsp;<p>

<P><a href="hacquoil.html">F. M. H.</a> </P>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="progresfmh.html">L&eacute; Progr&egrave;s</a><p>
<li><a href="assembliee/collegevictoria.html">Visite au Coll&egrave;ge Victoria</a><p>
<li><a href="education.html">L'&Ecirc;duc&acirc;tion en J&egrave;rriais</a><p>
<li><a href="quistait.html">Qui s'tait, s'accorde</a><p>
<li><a href="gdffem2.html">La femme</a><p>
<li><a href="gdffem.html">La femme en g&acirc;ngne!</a><p>
<li><A HREF="acht2.html">Les Jeunes Filles d'Acht-Heure</A><p>
<li><a href="suff.html">Les Suffragettes</a><p>
<li><a href="femvot.html">Quand les femmes voteront....</a><p>
<li><a href="vouaix_femme.html">La Vouaix d'une Femme</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
