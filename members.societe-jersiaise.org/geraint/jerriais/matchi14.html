<HTML>
<HEAD>
<TITLE>La Bouonne Nouvelle s'lon Matchi, Chapitre 14</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Bouonne Nouvelle s'lon Matchi, Chapitre 14</h2></font></center><p>

<center><font color="#215e21"><h3>V&egrave;rsets 1-12</h3></font></center><p> 

&Agrave; chu temps-l&agrave; H&eacute;rode l&eacute; mi&eacute;-rouai appr&icirc;nt chein qu'nou d&icirc;thait entouor J&eacute;s&ucirc;, et i' dit &agrave; ses offici&egrave;rs, &quot;Ch'est Jean l'B&acirc;pt&icirc;seux tch'est r'l&eacute;v&eacute; d'entre les morts, et ch'est pouor chenna  qu'i' s'fait par li tant d'mithacl'yes.&quot;<p> 

Car quand H&eacute;rode eut fait blioutchi Jean, i' l'avait fait amather et mett' en pr&icirc;son par cause d'H&eacute;rodgiade femme d&eacute; san fr&eacute;the Ph'lippe. Pa'ce qu&eacute; Jean l&icirc; d&icirc;thait, &quot;I' n'vos est pon p&egrave;rm&icirc;ns d'aver chutte femme-l&agrave;.&quot;<p> 

H&eacute;rode voulait don l'mett' &agrave; mort, mais il avait peux du peupl'ye, pa'ce qu&eacute; Jean en 't&eacute; r'gard&eacute; coumme un proph&egrave;te. Mais coumme H&eacute;rode gardait san jour d&eacute; na&icirc;ssance, la fil'ye &agrave; H&eacute;rodgiade dansit l'avant &agrave; touos les cheins tchi 'taient convi&eacute;s, et ou fit tant d'plia&icirc;si &agrave; H&eacute;rode qu'i' l&icirc; prom&icirc;nt auve u s&egrave;rment d'l&icirc; bailli tout chein qu'ou l&icirc; d'mand'dait. Lyi, coumme oulle avait 't&eacute; &icirc;nstruite d'avanche par sa m&eacute;the, l&icirc; dit, &quot;Bailliz-m&eacute; achteu dans eune assiette la t&ecirc;te d&eacute; Jean l'B&acirc;pt&icirc;seux!&quot;<p> 

L'rouai, quand i' ou&iuml;t chutte d&eacute;mande-l&agrave;, en fut m&acirc;rri; pouor tout chenna par cause du s&egrave;rment qu'il avait fait, et des cheins tchi 'taient attabli&eacute;s d&eacute; compangnie auve li, i' c'mandit qu'nou l'&icirc; baill&icirc;sse. Il env'yit en m&ecirc;me temps coper la t&ecirc;te &agrave; Jean dans la pr&icirc;son, et sa t&ecirc;te fut apport&eacute;e dans eune assiette et baillie &agrave; chutte fil'ye-l&agrave;, tchi la portit &agrave; sa m&eacute;the. Aupr&egrave;s chenna ses discipl'yes v&icirc;ndrent prendre san corps et l'ens&eacute;v'l&icirc;drent et lus en f&ucirc;drent l&eacute; dithe &agrave; J&eacute;s&ucirc;.<p> 
&nbsp;<p>
<center><font color="#215e21"><h3>V&egrave;rsets 13-22</h3></font></center><p> 
<a href="verrinnesmatchipain.jpg"><img src="verrinnesmatchipain.jpg" height="500" alt="Saint Matchi: &quot;J'n'avons ich&icirc;n qu'ch&icirc;n pains et deux pa&icirc;ssons.&quot;" title="" border="0" align="left" /></a>
J&eacute;s&ucirc;, quand il eut appr&icirc;nt chein qu'H&eacute;rode d&icirc;thait d'li, s'en fut hors d'il&agrave; dans un bat&eacute; pouor s'c&acirc;rrer dans un endrait d's&egrave;rt, et l'peupl'ye, quand i' s&ucirc;drent, l&eacute; si&ucirc;drent &agrave; pid d&eacute; div&egrave;rses villes. Coumme i' d&ecirc;b&egrave;rtchait du bat&eacute;, i' vit un grand fliotchet d'monde, et en eut pitchi, et i' rdg&eacute;thit lus malades. Quand v&icirc;nt l's&eacute;, ses discipl'yes v&icirc;ndre l&icirc; dithe, &quot;Ch't endrait-ch&icirc;n est d's&egrave;rt, et il est d&ecirc;j&agrave; bein tard, renvyie l'monde &agrave; seule f&icirc;n qu'i' lus en &acirc;gent dans les villages acater d'tchi &agrave; mangi.&quot;<br/>
<br/>
Mais J&eacute;s&ucirc; lus dit, &quot;I' n'est pon n&eacute;cessaithe qu'i' lus en &acirc;gent: donnez-lus vous-m&ecirc;mes &agrave; mangi.&quot;<br/>
<br/>
I' l&icirc; r&ecirc;ponn&icirc;drent, &quot;J'n'avons ich&icirc;n qu'ch&icirc;n pains et deux pa&icirc;ssons.&quot;<br/>
<br/>
&quot;Apportez-les ich&icirc;n &agrave; m&eacute;,&quot; qu'i' lus dit. Et quand il eut c'mand&eacute; au monde d&eacute; lus assi&eacute;the sus l'h&egrave;rbe, i' pr&icirc;nt les ch&icirc;n pains et les deux pa&icirc;ssons et l'vant l's i&egrave;rs au ciel, i' les b&eacute;nit, et quand il eut trilyi les pains, i' les baillit &agrave; ses discipl'yes et les discipl'yes les baill&icirc;drent au monde. Il' en mang&icirc;drent tous, et f&ucirc;drent rass&agrave;i&eacute;s, et nou ram&acirc;ssit douze pann'l&eacute;es d'miettes d&eacute; restant. Et n&eacute; v'l&agrave; tchi 'taient ch&icirc;n mille hoummes tchi mang&icirc;drent, sans compter les femmes et p'tchiots. D&eacute; siette J&eacute;s&ucirc; oblyigit ses discipl'yes d'emb&egrave;rtchi dans l'bat&eacute; et d'croua&icirc;si &agrave; l'aut' bord d'vant li, entr&eacute;tant qu'i' renvy&icirc;sse l&eacute; monde.<br/>
<br/>


&nbsp;<p>
<center><font color="#215e21"><h3>V&egrave;rsets 15-26</h3></font></center><p> 
Et quand v&icirc;nt l's&eacute;, les discipl'yes v&icirc;ndrent &agrave; li et d&icirc;drent, &quot;Chu pays est un d's&egrave;rt, et il est tard. Renv'yez l'monde &agrave; seule f&icirc;n qu'i' pi&ecirc;ssent aller en ville trouver du mangi.&quot; Mais J&eacute;s&ucirc; lus dit, &quot;I' n'&eacute;thont pon &agrave; lus en aller: donnez-lus &agrave; mangi, vous!&quot;<br/>
<br/>
Et i' li d&icirc;drent, &quot;J'avons ich&icirc;n ra&icirc;que ch&icirc;n pains et deux pa&icirc;ssons.&quot;<br/>
<br/>
Et i' lus dit, &quot;Donnez-m'les!&quot; Et i' c'mandit qu'l&eacute; monde lus assi&eacute;v&icirc;ssent sus la bli&ecirc;te, et i' pr&icirc;nt les ch&icirc;n pains et les deux pa&icirc;ssons et r'gardit v&egrave;rs l'ciel, i' b&eacute;nit et s'partit l'mangi et l'donnit &egrave;s discipl'yes, et les discipl'yes l&eacute; donn&icirc;drent au monde. Et il' en pr&icirc;ndrent touos ieux du mangi et f&ucirc;drent rass&acirc;si&eacute;s, et nou-s'en ram&acirc;ssit douze pann'l&eacute;es d'miettes. Et des cheins tch'en mang&icirc;drent, y'en avait dans les ch&icirc;n mille hoummes d&eacute; compangnie auve des femmes et des mousses.<br/>
<br/>
Et d'siette il envyit les discipl'yes, d'vant li, dans l'bat&eacute; &agrave; l'aut' bord, tandi qu'i' renv'yait l'monde siez ieux. Et quand il avait renv'y&eacute; l'monde, i' montit amont l'mont &agrave; san tout seu pouor prier, et quand v&icirc;nt l's&eacute;, i' 'tait l&agrave; &agrave; san tout seu. Mais l'bat&eacute; 'tait achteu au mitan d'la m&eacute;, et y'avait eune boul&eacute;e d'm&eacute; car l'vent 'tait contre ieux.<br/>
<br/>
<img src="verrinnesbieau.jpg" width="172" height="500" alt="Mais au quatri&egrave;me quart d'la niet J&eacute;s&ucirc; v&icirc;nt &agrave; ieux et i' 'tait &agrave; marchi sus la m&eacute;." title="" border="0" align="right" />
Et &egrave;s p'tits crapauds i' v&icirc;nt &agrave; ieux en marchant sus la m&eacute;. Et quand i' l'&ecirc;py&icirc;drent &agrave; marchi sus la m&eacute;, i' f&ucirc;drent g&ecirc;n&eacute;s et d&icirc;drent, &quot;V'l&agrave; tch'est un r'v&eacute;nant!&quot; Et i' briy&icirc;drent d'&ecirc;ffrai.<br/>
&nbsp;<p>

<center><font color="#215e21"><h3>V&egrave;rsets 24-36</h3></font></center><p>

Entr&eacute;tant l'bat&eacute; 'tait hardi battu des lou&ecirc;mes au mitan d'la m&eacute;, pa'ce qu&eacute; l'vent 'tait contraithe. Mais au quatri&egrave;me quart d'la niet J&eacute;s&ucirc; v&icirc;nt &agrave; ieux et i' 'tait &agrave; marchi sus la m&eacute;. Quand i' l'v&icirc;drent marchi d'm&ecirc;me sus la m&eacute;, i' f&ucirc;drent g&ecirc;n&eacute;s et i' d&icirc;drent, &quot;Ch'est eune &ecirc;m&acirc;nue!&quot; et il en briy&icirc;drent d'&ecirc;ffrai.<br/>
<br/>
D&eacute; siette J&eacute;s&ucirc; lus p&acirc;lit et lus dit, &quot;Rasse&ucirc;th'-ous! Ch'est m&eacute;! N'ayiz pon d'peux!&quot;<br/>
<br/>
L&eacute; Rotchi l&icirc; r&ecirc;ponnit, &quot;Seigneu, si ch'est t&eacute;, c'mande qu&eacute; j'&acirc;ge &agrave; t&eacute; et qu&eacute; j'marche sus l's ieaux!&quot;<br/>
<br/>
J&eacute;s&ucirc; l&icirc; dit, &quot;V&eacute;-t-en!&quot; Et l'Rotchi d'valit du bat&eacute; et marchit sus l'ieau pouor aller &agrave; J&eacute;s&ucirc;. Mais coumme i' vit un grand vent, il eut peux, et coumme il affondrait, i' briyit, &quot;Seigneu, sa&ucirc;ve-m&eacute;!&quot;<br/>
<br/>
D&eacute; siette J&eacute;s&ucirc; li'aveingnit sa main, l'pr&icirc;nt et l&icirc; dit, &quot;Houmme d&eacute; p'tit d'fouai, pouortchi qu'tu'as ieu des doutanches?&quot;<br/>
<br/>
Et quand il' e&ucirc;drent mont&eacute; dans l'bat&eacute;, l'vent mollit. L&agrave;-d'ssus les cheins tchi 'taient dans chu bat&eacute;-l&agrave; lus appr&eacute;ch&icirc;drent d&eacute; li, l'adouoth&icirc;drent et l&icirc; d&icirc;drent, &quot;Tu'es d&eacute; vrai l'Fis d&eacute; Dgieu!&quot;<br/>
<br/>
Quand il' e&ucirc;drent croua&icirc;si l'ieau, i' v&icirc;ndrent dans la contr&eacute;e d'G&eacute;n&eacute;sar. Quand les cheins d'chu pays-l&agrave; l'e&ucirc;drent &egrave;rconnu, il' envy&icirc;drent qu'si partoute la contr&eacute;e l&agrave; l'tou, et i' l&icirc; pr&eacute;sent&icirc;drent touos les malades. Et i' l&icirc; priy&icirc;drent qu'i' lus p&egrave;rm&icirc;nsse ra&icirc;que d'attouchi l'ou&ocirc;let d's&eacute;n habit: et touos les cheins tchi l'attouch&icirc;drent f&ucirc;drent dg&eacute;this.<br/>
<br/>

&nbsp;<p>



<center><font color="#215e21"><h3>V&egrave;rset 36</h3></font></center><p> 

Et i' l'pry&icirc;drent qu'i' lus p&egrave;rm&icirc;nsse ra&icirc;que d&eacute; touchi l'bord d&eacute; sa robe, et touos les cheins tchi l'touch&icirc;drent f&ucirc;drent &egrave;rdg&eacute;this.<br/>

&nbsp;<p>
<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="matchiia.html">La Bouonne Nouvelle s'lon Matchi, Chapitre 1, v&egrave;rsets 1 &agrave; 17</a><p>
<li><a href="matchii.html">L'&Ecirc;vangile s&eacute;lon St.-Matchi: chapitre 1 vers&ecirc;ts 18 &agrave; 23</a><p>
<li><a href="matchii2.html">L'&Ecirc;vangile s&eacute;lon St.-Matchi: chapitre 1 v&egrave;rsets 18 &agrave; 23 </a> - eune aut' v&egrave;rsion<p>
<li><a href="matchiii.html">La Bouonne Nouvelle s'lon Matchi: 2</a><p>
<li><a href="matchiiib.html">L'&Ecirc;vangile s&eacute;lon St.-Matchi: chapitre 2 vers&ecirc;ts 1 &agrave; 11</a> - eune aut' v&egrave;rsion<p>
<li><a href="matchiiic.html">La Bouonne Nouvelle s'lon Matchi, Chapitre 2, v&egrave;rsets xii-xvi</a><p>

<li><a href="matchi4.html">La Bouonne Nouvelle s'lon Matchi, chapitre 4</a><p>
<li><a href="sermon.html">L&eacute; S&egrave;rmon sus La Montangne</a><p>
<li><a href="matchi8_biblye.html">La Bouonne Nouvelle s'lon Matchi: 8</a><p>
<li><a href="matchiviii.html">La Bouonne Nouvelle s'lon Matchi: chapitre 8 v&egrave;rsets v-xiii</a><p>
<li><a href="matchi10_biblye.html">La Bouonne Nouvelle s'lon Matchi: 10</a><p>
<li><a href="matchi11_biblye.html">La Bouonne Nouvelle s'lon Matchi: 11</a><p>
<li><a href="matchi12_biblye.html">La Bouonne Nouvelle s'lon Matchi: 12</a><p>
<li><a href="smeux.html">La Pathabole du S'meux s'lon Matchi</a><p>
<li><a href="matchi13.html">La Bouonne Nouvelle s'lon Matchi, Chapitre 13</a><p>

<li><a href="matchixvi.html">St. Matchi, Chapitre 16</a><p>
<li><a href="matchxix.html">La Bouonne Nouvelle s'lon Matchi - chapitre 19</a><p>
<li><a href="matchixx.html">La Bouonne Nouvelle s'lon Matchi, Chapitre 20</a><p>
<li><a href="matchi21.html">La Bouonne Nouvelle s'lon Matchi, Chapitre 21, v&egrave;rsets 1-11</a><p>
<li><a href="matchixxi.html">L&eacute; mithacl'ye du fidgi s'lon Matchi</a><p>
<li><a href="matchixxii.html">La Bouonne Nouvelle s'lon Matchi, Chapitre 22</a><p>
<li><a href="matchi23_biblye.html">La Bouonne Nouvelle s'lon Matchi: 23</a><p>
<li><a href="matchi24_biblye.html">La Bouonne Nouvelle s'lon Matchi: 24</a><p>
<li><a href="10vierges.html">La Parabole des dgiez Vi&egrave;rges</a><p>
<li><a href="talents.html">La Pathabole des talents</a><p>
<li><a href="matchixxv.html">La Bouonne Nouvelle s'lon Matchi, Chapitre 25, v&egrave;rsets 31-46</a><p>
<li><a href="matchixxvi.html">La Bouonne Nouvelle s'lon Matchi: 26</a><p>
<li><a href="matchi27_biblye.html">La Bouonne Nouvelle s'lon Matchi: 27</a><p>
<li><a href="matchi28_biblye.html">La Bouonne Nouvelle s'lon Matchi: 28</a><p>
</ul>
</FONT>
&nbsp;<p>


<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
