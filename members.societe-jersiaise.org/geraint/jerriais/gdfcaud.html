<HTML>

<!-- Mirrored from members.societe-jersiaise.org/geraint/jerriais/gdfcaud.html by HTTrack Website Copier/3.x [XR&CO'2014], Tue, 15 Jul 2025 13:53:53 GMT -->
<HEAD>
<TITLE>I' fait caud, ich&icirc;n!</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>I' fait caud, ich&icirc;n!</h2></font></center><p>

<i><font size="-1">Fort Lauderdale, Florida,<br/>
U.S.A.<br/>
L&eacute; 25 de novembre, 1967.<br/></font></i>
<br/>
Moussieu l'R&eacute;dacteu,<br/>
<br/>
L&eacute; temps s'passe si vite qu&eacute; nou n'a presqu&eacute; pon l'temps d'penser. I' n'y a pon 'couo quat' s&eacute;maines j'tais en J&egrave;rri, et i' m'sembl'ye pourtant tch'i' y'a d's ann&eacute;es qu&eacute; j'tait La Baie d'St. Ou&euml;n et La Corbi&eacute;the qu&eacute; j'viyais par la f'n&ecirc;tre en m&eacute; l'vant au mat&icirc;n &agrave; La Br&eacute;tchette! &Agrave; ch't heu, ch'est des palmes - &agrave; cocannettes et aut' sortes - et un &acirc;pre sol&eacute; qu&eacute; j'vai quand j'm&eacute; l&egrave;ve. Auve un mio d'&icirc;nmaginn&acirc;tion j'pouorrais qu&acirc;si craithe qu&eacute; j'sis en &Ecirc;gypte &agrave; r'garder la bordeuse des gard&icirc;ns du palais d'Cl&eacute;opatre!<br/>
<br/>
Y'a eune s&eacute;maine j'tais dans un aut' clyimat tout-&agrave;-fait - nou pouorrait m&egrave;me dithe dans un aut' monde. &Agrave; la pliaiche d'un &acirc;pre sol&eacute;, ch'tait d'la n&eacute; que j'viyais en m&eacute; l'vant, et i' fa&icirc;sait eune fraid d'tchian dans les rues! J'tais &agrave; Ottawa, la belle capitale du Cannada!<br/>
<br/>
I' pathait qu&eacute; l'temps fut mauvais en J&egrave;rri, et tch'i' ventait la p&eacute; du dgi&acirc;bl'ye aupr&egrave;s qu&eacute; j'tchittis l'&Icirc;le au c'menchement d'chu mais, et i' tchiyait d'la plyie av&egrave;rse, comme j'vouos l'disais dans la lettre du quatre novembre, quand j'tchittis Londres en avion pour l'Am&eacute;thique, mais ouaithe qu&eacute; l'temps 'tait fraid dans l'Michigan, et tch'i' patha&icirc;ssait dispos &agrave; la n&eacute;, j'd&eacute;cidis d'aller quand-m&egrave;me vaie man fr&eacute;the Sydney et mes deux soeurs &agrave; Ottawa. Trais d'mes fr&eacute;thes Am&eacute;thitchains, Fra&icirc;nque, Jean-Giffard, et Percy, y v&icirc;ndrent auve m&eacute;, et nouos v'l&agrave; en route ch&icirc;nq d&eacute; nous (Percy avait sa bouannefemme auve li) en moto. J'f&icirc;nmes les 500 milles a&icirc;siement dans dgiex heuthes, car l&eacute; temps 'tait b&eacute;, et j'nouos trouv&icirc;nmes ch&icirc;n fr&eacute;thes (sus six) ensembl'yes &agrave; Ottawa pour la preunmi&eacute; fais dans tchiques ann&eacute;es. J&egrave;rri fut bein &egrave;rpr&eacute;sent&eacute; dans la capitale du Cannada pour trais jours!<br/>
<br/>
L'temps n'fut pon mal, ma f&icirc;ngre, quand tchi qu&eacute; j'tions l&agrave;, mais i' s'caillait d&eacute;vant arriver &agrave; Toronto en r'v&eacute;nant &agrave; Detroit, Michigan, et y'avait trais pouces d&eacute; n&eacute; dans la route dans p'tit d'temps et nou n'viyait pon la main d'vant s&eacute;! Enf&icirc;n, mes fr&eacute;thes sont accou&ocirc;teum&eacute;s &agrave; cachi dans la n&eacute; et sus les routes glac&eacute;es dans l'hiver au Michigan, et j'arriv&icirc;nmes &agrave; Detroit sans av&acirc;rie.<br/>
<br/>
Ch'n'est pon souvent qu&eacute; j'la&icirc;sse la grand' partie d'novembre s&eacute; passer d&eacute;vant m'mett' en c'm&icirc;n pour La Floride ou L'Texas, mais ayant 't&eacute; r't&egrave;rgi en J&egrave;rri ch't ann&eacute;e, man viage ich&icirc;n fut r't&egrave;rgi &eacute;tout. Mais eune chose tchi m'a fait plaisi est qu'man fr&eacute;the Percy (n&eacute; &agrave; Perc&eacute; &agrave; La C&ocirc;te y'a 65 ans) d&eacute;cidit d'aller en Floride auve m&eacute;. Il est pinnetchinner d'la &quot;Ford Motor Company&quot; et n'avait pon ieu l'occ&acirc;sion d'y aller quand i' travaillait et avait eune fanmile &agrave; &ecirc;l'ver.<br/>
<br/>
J'tchitt&icirc;nmes Trenton, Michigan, dans man moto - un &quot;Studebaker Hawk&quot; - sanm'di mat&icirc;n en c'm&icirc;n &agrave; trav&egrave;rs des &Ecirc;tats d'Ohio et Kentucky. J'arret&icirc;nmes &agrave; Williamsburg, ayant fait 500 milles chu jour-l&agrave;. D&icirc;nmanche au s&eacute; nouos trouvit &agrave; Jasper, en Floride, 560 milles d&eacute; Williamsburg, ayant trav&egrave;rs&eacute; l&eacute; reste d&eacute; Kentucky et l'entchi des &Ecirc;tats d&eacute; Tennessee et d'Georgie d&eacute;vant croua&icirc;si la frontchi&eacute;the d&eacute; La Floride. Arriv&eacute;s &agrave; Fort Lauderdale (25 milles d&eacute; Miami) &agrave; quatre heuthes lundi l'arl&eacute;v&eacute;e, j'avions fait tch&icirc;nze chents milles dans mais d'trais jours!<br/>
<br/>
La chose tchi frappit man fr&eacute;the Percy l'pus 'tait l'changement d'temps en allant sud. I' g'lait quand j'tchitt&icirc;nmes l&eacute; Michigan, et i' fallait mett' la chaleu en allant dans l'moto pour &ecirc;t' confortabl'ye. L&eacute; temps 'tait b&eacute; quand j'nouos couoch&icirc;nmes &agrave; Williamsburg, Kentucky, et un ciel bein rouogi par l&eacute; sol&eacute; couochant 'tait s&icirc;ngne qu&eacute; l'lendemain d&eacute;v'thait &ecirc;t' b&eacute;. En &ecirc;ffet, i' fa&icirc;sait bieau temps en s&eacute; l'vant l'pr&eacute;chain mat&icirc;n, mais eune forte r&ocirc;s&eacute;e avait g'l&eacute; sus les f'n&ecirc;tres du moto et il' 'taient couv&egrave;rtes d&eacute; v&egrave;rglias. I' fallait les gratter atout la l&acirc;me d'un r&acirc;seux &agrave; rabot d&eacute;vant pouver vaie l'trav&egrave;rs et r'prendre c'm&icirc;n! Mais j'tions d&ecirc;j&agrave; 500 milles au sud du temps tch'est r&ecirc;&eacute;llement fraid, et il amendait et d&eacute;v'nait pus caud &agrave; chaque touannement des reues du moto, et j'tions dans l'nord d&eacute; La Floride, et la chaleu, &agrave; la f&icirc;n du deuxi&egrave;me jour et fallait mett' l's habits d'&ecirc;t&eacute; pour &ecirc;t' confortabl'ye!<br/>
<br/>
Quand man fr&eacute;the 'tait &agrave; nouer dans la m&eacute; ich&icirc;n &agrave; Fort Lauderdale (ch'est assez &ecirc;trange qu'ayant 't&eacute; n&eacute; &agrave; La C&ocirc;te ch'tait la preunmi&eacute; fais tch'i' s'&eacute;tait bangni&eacute; dans la m&eacute;!), i' n'pouvait pon r'v&eacute;n&icirc;n tch'i' pouvait nouer dans eune m&eacute; tch'est qu&acirc;si tchi&egrave;de &agrave; la f&icirc;n d'novembre! &quot;V&eacute;the dgia, man gar&ccedil;on,&quot; j'l&icirc; dis, &quot;Et ch'est d'm&ecirc;me ich&icirc;n touos les jours d&eacute; l'ann&eacute;e - &ecirc;t&eacute; ou hiver!&quot;<br/>
<br/>
&quot;J'm&eacute; d'mande,&quot; i' m'd&icirc;t, &quot;pouortch'est qu'tout l'monde n&eacute; passent pon l's hivi&egrave;rs ich&icirc;n?&quot;<br/>
<br/>
&quot;Eh bein,&quot; j'l&icirc; dis. &quot;Ch'n'est pon manque d&eacute; l'vouler, mais i' n'faut pon oublyiyer qu'ch'est bein pus a&icirc;si &agrave; gangni sa vie dans les pays &icirc;ndustriels du nord qu&eacute; dans les pays cauds! Et nou-s-est du rang d's anciens par l&eacute; temps qu'nou-s-a peut mett' assez d'h&egrave;rp&icirc;ns d'c&ocirc;t&eacute; pour pouver y d'meuther sans aver &agrave; gangni san pain!&quot;<br/>
<br/>
<i><a href="lefeuvre.html">George d'La Forge</a></i><br/>
<i>Jersey Evening Post 4/12/1967</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="fraidcaud.html">Fraid et Caud</a><p>
<li><a href="gdfpatuthe2.html">Changement d'p&acirc;tuthe</a><p>
<li><a href="gdfpatuthe3.html">Changement d'p&acirc;tuthe</a><p>
<li><a href="pmchaleu.html">Merrienne et la chaleu</a><p>
<li><a href="pmchaleu2.html">D'la chaleu &agrave; Saint-Ou</a><p>
<li><a href="pmcaud.html">Y fait trop caud</a><p>

<li><a href="chicago.html">Les J&egrave;rriais &agrave; Chicago</a><p>
<li><a href="gdftexas.html">L&eacute; Texas - et la belle 'Jersey Lily'</a><p>
<li><a href="gdfameth.html">D'&egrave;rtou en Am&eacute;thique</a><p>
<li><a href="gdfpatuthe3.html">Changement d'p&acirc;tuthe!</a><p>
<li><a href="gdfpatuthe6.html">Changement d'p&acirc;tuthe!</a><p>
<li><a href="gdfterre.html">D'&egrave;rtou &agrave; t&egrave;rre</a><p>
<li><a href="gdfviage.html">En viage</a><p>
<li><a href="gdfamethique1970.html">Des mios d'J&egrave;rri en Am&eacute;thique</a><p>
<li><a href="gdfamethique.html">D'&egrave;rtou en Am&eacute;thique</a><p>
<li><a href="gdffloride2.html">La Floride</a><p>

<li><a href="gdfnouvieaumonde.html">Dans l'Nouvieau Monde</a><p>
<li><a href="gdfnouvieaumonde2.html">Dans l'Nouvieau Monde</a><p>
<li><a href="gdfmontangnes.html">Au pid des montangnes</a><p>
<li><a href="gdftou1.html">En fa&icirc;thant l'tou du monde...</a><p>
<li><a href="gdftou2.html">En fa&icirc;thant l'tou du monde...</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/gdfcaud.html by HTTrack Website Copier/3.x [XR&CO'2014], Tue, 15 Jul 2025 13:53:53 GMT -->
</HTML>

