<HTML>
<HEAD>
<TITLE>Vive la Lumi&egrave;re!</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<CENTER><font color="#215e21"><h2>Vive la Lumi&egrave;re!</P></h2></font></CENTER>

<I><P>(Nouvelles Locales, Nouvelle Chronique, 31 Janvier 1906)<p>
</I>
<CENTER><TABLE><TR><TD>

Oui, vive la lumi&egrave;re<BR>
Et l&eacute; "gaz" dans l&eacute; mont,<BR>
Vive ch&acirc;que r&eacute;verb&egrave;re<BR>
N'ou n'y est p&ucirc;s &agrave; t&acirc;tons;<BR>
En r'v&eacute;nant d&eacute; la ville;<BR>
Ou bein en s'yien allant,<BR>
N'ou vait ou&egrave;qu&eacute; n'ou pile,<BR>
Ch'n'tait pon d'ma&icirc;me d&eacute; d'vant -</P>
<P>N'ou n'y vyiait pon la ni&egrave;t<BR>
La main d&eacute;vant s&eacute;,<BR>
Et si n'ou mantchait l'pav&egrave;<BR>
N'ou tchiait dans l'cann&eacute;,<BR>
Au risque d&eacute; d&egrave;slotchi<BR>
Sa pouore qu'ville ou l's'ort&eacute;s,<BR>
Mais n'ou a'tait se&ucirc;re d'y mou&ocirc;llyi<BR>
Les bottes et les braies.</P>
<P>Car y'ia des sourcins la l'long<BR>
Tchi deshallent de terrain,<BR>
Et, moussieu, j&eacute; vos en r&egrave;sponds,<BR>
L'iaue y rou&ocirc;lle bel et bein,<BR>
Grossis par la plyie,<BR>
Ch'est un dou' d&eacute; moulin,<BR>
Et ch&acirc;que botte bein vernie<BR>
Y perd vite le bi&acirc;tchin! -</P>
<P>Si l&eacute; malheur en restait l&agrave;,<BR>
Si n'ou n'avait qu&eacute; bottes sales,<BR>
Mais ou p&acirc;slez d'un autr' m&acirc;<BR>
Dans vos Nouvelles Locales!<BR>
Bouschuirie d'innocents,<BR>
D&eacute; ch&egrave;s chiers p&eacute;tits tchoeurs,<BR>
Tchi s'arr&ecirc;tent d&eacute; temps en temps<BR>
Pour s'ent'dire des dou&ocirc;cheurs! -</P>
<P>Profitant du temps sombre,<BR>
Lyien des yiers indiscr&ecirc;ts,<BR>
Y sont &agrave; l'abri &agrave; l'ombre,<BR>
Et s'entre content lus s&eacute;cr&egrave;ts<BR>
Mais arrive un p&acirc;ssant<BR>
Tchi marche d'un pas pr&ecirc;ssi<BR>
Y boutte bein raide d&eacute;dans<BR>
Et tr&eacute;buque lus plaisi.</P>
<P>Che n'est pas par expr&egrave;s<BR>
Bein se&ucirc;re qu'y fait ditet,<BR>
Mais ch'est manque d&eacute; les vais,<BR>
Et manque d&eacute; cliairt&egrave;.<BR>
Chance&ucirc;x s'sa l&eacute; p&acirc;ssant<BR>
Si dans la ma&icirc;me minute,<BR>
La fillette et l&eacute; galant<BR>
N&eacute; l&eacute; traitent pon d&eacute; "brute!"</P>
<P>D&eacute; pareils accidents<BR>
N'arriv'ront pon achet'eu,<BR>
N'ou peut vais d&eacute; tout temps...<BR>
Ou&egrave;qu&egrave; s&eacute; trouve la mucreu.<BR>
Les amou&ocirc;reux, &eacute;tout, sans autchun doute,<BR>
Trouv'ront d&eacute; l'ombre par aillieurs,<BR>
Pour y'ieux, par l&agrave;, y'i&agrave; pus d'unn' route<BR>
Sans "gas," lumi&egrave;re ni bouschuleurs!</P>
<I><P><a href="picot.html">J.P.</a><BR>
1906<BR></I>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="veue2004.html">Av'-ous veu la veue?</a><p>
<li><a href="sente.html">La Veue d'la Sente!</a><p>
<li><a href="galantinne.html">Vive la Galantinne!</a><p>
<li><a href="craset.html">Notre Vieir Cr&acirc;set</a><p>
<li><a href="crassait.html">Le Crassa&iuml;t</a><p>
<li><a href="gdfcrasset2.html">Av'-ous connu l'cr&acirc;sset?</a><p>
<li><a href="chandelle.html">Une Vieille Chandelle</a><p>

<li><a href="beluets.html">Les B&eacute;luets</a><p>
<li><a href="leunmiethe.html">Qu'la leunmi&eacute;the sait</a><p>
<li><a href="veueadsalleunme.html">La veue a d'salleunm&eacute;, muchie souos un bouoss&eacute;</a><p>
<li><a href="belengi.html">L&eacute; B&eacute;lengi</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
