<HTML>

<!-- Mirrored from members.societe-jersiaise.org/geraint/jerriais/pmfin.html by HTTrack Website Copier/3.x [XR&CO'2014], Tue, 15 Jul 2025 13:58:48 GMT -->
<HEAD>
<TITLE>Merrienne et la f&icirc;n du monde</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Merrienne et la f&icirc;n du monde</h2></font></center><p>

<font size="-1"><i>A Portinf&eacute;, <br/>
Saint Ou.</i><br/></font>
<br/>
Moussieu l'Editeu,<br/>
<br/>
J'm'en vais vos dithe tch&egrave;sque arriv&icirc;t ich&icirc;n quand i' v&icirc;nt chu torrent d'plyie l'autre jour. Comme i' s'adonnait, la Merrienne avait sorti pour faithe une p'tite prom'nade, et ou s'trouvit toute seule ou&egrave;squ'i' n'y avait autchun abri pour une bouonne heuthe. Quand ou rentrit j'fus rasseuth&eacute;, car j'craignais tchique malheur, et j'savais que j'&eacute;thais deu all&eacute; la trouver d'vant aller vaie &egrave;s b&ecirc;tes, tchi 'taient &agrave; la t&ecirc;rr&eacute;e dans le P'tit Clios. Apr&egrave;s tout, Moussieu, les vaques donnent du lait, et m&eacute;thitent un mio d'attention. J'les trouvis, les malheutheuses, dans un pid d'ieau, et en dangi d'l&ucirc;s vie, et j'eus un djobbe &agrave; les ram'ner &agrave; l'&ecirc;tablye. Quand j'eus fait chonna et que j'rentris dans la tchuisine, j'trouvis la Merrienne, tremp&eacute;e jusqu'&agrave; la p&eacute; et si &ecirc;ffrit&eacute;e que pour tchiques minutes ou n'pouvait pas dithe un mot. Dans les circonstances, i' n'y avait qu'une chose &agrave; faithe. J'mins l'ticlye &agrave; bouoilli, et, ayant obtint la cli&eacute; de l'armouaithe d'la Merrienne, mais pas sans peine, j'd&eacute;hallis la bouteille et j'fis deux v&ecirc;rres-cauds, avec tout-plien d'chucre et une tranche de limon. La Merrienne pr&eacute;tendit de faithe une grimache quand ou gou&ocirc;tit la litcheu, mais ou s'ravigottit, et san visage r'print un mio d'couleu. M&eacute;, j'ramontis &agrave; haut pour vaie si l'ieau avait entr&eacute;, et j'fus bein content d'vaie que pas une goutte avait p&eacute;n&eacute;tr&eacute;. Quand je r'd&eacute;vallis, la Merrienne me p&ocirc;sit une tchestchion que j'trouvis bein dr&ocirc;le.<br/>
<br/><img src="jerriais180.jpg" width="100" height="100" alt="" title="" border="0" align="right" />
&quot;Combein qu'y'a, Ph'lip,&quot; ou d'mandit, &quot;que j'n'avons pas veu un <a href="coularcmain.html">arc-en-ciel</a> ?&quot;<br/>
<br/>
&quot;Damme,&quot; j'li ra&icirc;ponnis, &quot;je n'sais pas, mais pourtchi qu'tu veur saver ?&quot;<br/>
<br/>
&quot;Parsque,&quot; ou dit, &quot;j'crains hardi que chu d&eacute;luge ichin pou&ocirc;rrait duther pendant quarante jours. Tu'as liut pour No&euml; et la chance tch'il eut de sauver sa famille. Eh bein, j'nos trouv'thaimes dans un bieau pit&eacute; dans la m&ecirc;me situ&acirc;tion. I' nos est dit que tandis qu'nou v&egrave;rra l'arc-en-ciel, la t&ecirc;rre et ses habitants ne s'sont pas en dangi, mais autrement i' n'y a autchune garantie.&quot;<br/>
<br/>
I' n'y a autchune limite, Moussieu, i' m'semblye, &egrave;s b&ecirc;tes d'id&eacute;es tchi peuvent entrer dans les t&ecirc;tes des femmes. J'dis &agrave; la Merrienne de taithe sa becque, et d'aller s'couochi. &quot;Si un seul v&ecirc;rre-caud a ch't'effet-l&agrave;, ma vielle,&quot; j'li dis, &quot;ch'est aussi bein que tu n'en as pas yeu un autre, car les cons&eacute;quences &eacute;thaient peut &ecirc;tre s&eacute;rieuses. Fais-t&eacute; une forte t&acirc;sse de tais, et couoche-t&eacute;.&quot; Et, ma f&eacute;, Moussieu, ou print m'n avis pour une fais et m'laissit en paix. I' s'peut que l'v&ecirc;rre-caud n'y avait pas fait grand ma, apr&egrave;s tout.<br/>
<br/>
J'ai 't&eacute; bein &icirc;nt&eacute;r&ecirc;ssi, Moussieu, en li&ecirc;sant l&eacute; brave effort de chutte jeune Angliaise d&eacute; nagi de <a href="iles.html">Djern&eacute;zi</a> jusqu'&agrave; J&egrave;rri. Il est vrai qu'ou n'put pas faithe la distance, mais i' n'li fallait qu'&agrave;-peu-pr&egrave;s deux milles quand ou fut forchie de s'laissi hall&eacute; d'l'ieau. Oulle avait nagi pour p&ucirc;s d'djais heuthes, et i' pathait qu'oulle est d&ecirc;termin&eacute;e de r'&ecirc;prouver. Tchi dommage que n'y a pas tchique bouon J&egrave;rriais tchi pou&ocirc;rrait en faithe autant ! I' faudra que j'en p&acirc;sle au Conn&ecirc;tablye, et que j'li diche que ch'est une disgr&acirc;ce pour la noblye p&acirc;raisse d&eacute; Saint Ou de s'laissi battre par une jeune Angliaise.<br/>
<br/>
J'&eacute;thais voulu vos donner tchiques nouvelles des &eacute;lections, Moussieu, mais j'n'en ai pas, car &agrave; l'exception des candidats tch'ont 't&eacute; d&eacute;j&agrave; mentionn&eacute;s pour le poste d&eacute; S&eacute;nateur, personne ne pathait int&eacute;r&ecirc;ssi. Quant &agrave; la Merrienne et m&eacute;, j'avons d&eacute;cid&eacute; de n'voter pas, &eacute;pis, ayant chang&eacute; d'id&eacute;e, la Merrienne s'en allait voter pour Venables. A ch'teu, je n'savons pas ocquo tch&egrave;sque j'allons faithe, et y'en a tout-plien d'autres comme nous dans la p&acirc;raisse. L&eacute; fait est, Moussieu, comme je l'ai dis d&eacute;j&agrave; p&ucirc;s d'une fais, la grande m&acirc;jorit&eacute; des &ecirc;lecteurs dans la Campagne ne s'fichent pas mal tch&egrave;squ'i' s'en va g&acirc;gni. Il &eacute;thait fallu un bouon Campagnard pour les r&ecirc;villyi, et l'homme voulu ne s'est pas trouv&eacute;. Y'a bein p&ucirc;s d'int&eacute;th&ecirc;t parmi les membres d'la Soci&ecirc;t&eacute; Royale dans chein tchi s'p&acirc;sse et peut s'p&acirc;sser parmi yeux. Et quand veindra l&eacute; mais d'Septembre i' pou&ocirc;rrait y'aver hardi d'feu satchi, car chein tch'est seux et certain ch'est que touos les membres ne sont pas d'la m&ecirc;me id&eacute;e, et que y'&eacute;tha assez d'candidats pour forchi une &ecirc;lection contest&eacute;e.<br/>
<br/>
<table border="0" align="right" width="260">
  <tr><!-- Row 1 -->
     <td><IMG SRC="visite_rouoyale3.jpg" WIDTH=250 HEIGHT=171><BR>
<div align="center"><FONT SIZE=2>Un bouais est m'suth&eacute; duthant eune Visite Royale</FONT></div><p></td><!-- Col 1 -->
  </tr>
</table>

Quand oulle avait veu pour la Visite Royale &agrave; <a href="st_pierre.html">Saint Pierre</a>, la Merrienne m'avait d'mand&eacute; tch&egrave;sque &eacute;tait la n&eacute;cessit&eacute; de chais v&icirc;sites au jour d'agniet. J'li dis que ch'tait une hardi vielle cou&ocirc;tume, tchi fournissait un bouon din&eacute; pour les grands m&ecirc;ssieurs d'la Cour, et un bouon r'pas &eacute;tout, mais pas si cou&ocirc;teux, pour les gens inf&eacute;rieurs, ch'est &agrave; dithe, les Voyeurs. A Saint Pierre il avait 't&eacute; d&eacute;cid&eacute; d'abattre un bouais tchi s'trouvait &agrave; la vaie et ch'tait pr&egrave;sque tout. M&eacute;, Moussieu, j'avais 't&eacute; Voyeur p&ucirc;s d'une fais, et dans chais temps-l&agrave; nou-s-allait &agrave; pid. A ch'teu nou-s-est transport&eacute; d'une partie d'la p&acirc;raisse &agrave; l'autre parsque les grands m&ecirc;ssieurs attrap'thaient des cors &egrave;s pids s'i' 'taient forchis d'aller &agrave; la marche. Chonna cou&ocirc;te p&ucirc;s, sans doute, mais ch'est la Couoronne tchi paie les d&ecirc;penses, et la Couoronne est plienne d'sous. Quand nou-s-y pense, Moussieu, chu bouais-l&agrave; &agrave; Saint Pierre a cou&ocirc;t&eacute; tchiques h&egrave;rpins, mais, apr&egrave;s tout, l&eacute; bouais a crev&eacute; dans une bouonne cause, et un bouais n'pou&ocirc;rrait pas d'mander une p&ucirc;s belle mort. Mais l&eacute; Baillyi donnit en avis &egrave;s gens tchi 'taient pr&eacute;sents de plianter p&ucirc;s d'bouais, disant que n'y en avait pas assez dans l'Ile. Pour d&eacute;montrer que dans m'n opinion l&eacute; Baillyi, comme tr&eacute;jous, a raison, j'm'en vais plianter un orme dans l'mitan du gardin &agrave; la Merrienne, me faisant ceux que quand ou l'v&ecirc;rra l&agrave; i' ne s'sa pas longtemps d'vant &ecirc;tre d&ecirc;foui. Chonna li apprendra &agrave; pr&eacute;dithe qu'la fin du monde appr&eacute;che, et d'autre gniolin ! Mais, j'vos asseuthe, Moussieu, que pour chaque bouais qu'oulle arrache j'en r'pliantais un autre, et nou v&ecirc;rra tch&egrave;sque est l'p&ucirc;s t&ecirc;toigne d'nos deux.<br/>
<br/>
I' faut que l'rapport de tchi que j'vos avais p&acirc;sl&eacute; la s'maine pass&eacute;e arr&ecirc;te pour la s'maine tchi veint. Dans l'entretemps, bouonne sant&eacute; et bouon app&eacute;tit !<br/>
<br/>
<i><a href="lebrocq.html">Ph'lip</a><br/>
28/7/1962</i><br/>
<br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="pmindex.html">&Icirc;ndex d&eacute; Ph'lip et M&ecirc;rrienne</a><p>
<li><a href="gdfvisite.html">La Visite Rouoyale</a><p>
<li><a href="visite2k.html">La V&icirc;site Rouoyale &agrave; St. H&eacute;lyi en 2000</a><p>
<li><a href="pmbranchage.html">Les V&icirc;sites du Branchage</a><p>
<li><a href="brancage3.html">L&eacute; Caouain et l'brancage</a><p>
<li><a href="pmmouoillituthe.html">D'la mouoillituthe au Portinf&eacute;</a><p>
<li><a href="gdfplyie.html">D'la plyie av&egrave;rse</a><p>
<li><a href="gdfieau.html"> L'Ieau du Ciel</a><p>
<li><a href="gdfieau1951.html">Les d'vis du Bouan'homme George</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmfin.html by HTTrack Website Copier/3.x [XR&CO'2014], Tue, 15 Jul 2025 13:58:48 GMT -->
</HTML>
