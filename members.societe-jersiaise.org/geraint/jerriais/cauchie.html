<HTML>

<!-- Mirrored from members.societe-jersiaise.org/geraint/jerriais/cauchie.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
<HEAD>
<TITLE>La Cauchie</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Cauchie</h2><p><br>

<I>Air. - Mars et l'Amour en tous lieux.</I><p></font></center>
<CENTER><TABLE><TR><TD>
Nou-s-a soin d'nos avertir<br>
Que nou va, ma f&eacute;, b&acirc;tir,<br>
Vivons en esp&eacute;rance!<br>
La cauchie qui pouorra t'nin<br>
Chein qui n'voudra pon y v'nin:<br>
Ch'est l&agrave; la diff&eacute;rence!<br>
<br>
I faut payi pour &ecirc;tr' biaux,<br>
Ne savious pon ch'l&agrave;, pouor's gniots;<br>
Vivons en esp&eacute;rance!<br>
Dans leux paoute ils ont des sous,<br>
Et pourtant n'ont rein du tout:<br>
Ch'est l&agrave; la diff&eacute;rence!<br>
<br>
Mess Ch't-y-chin et Mess Ch't-y-l&agrave;<br>
N'y v&eacute;ent pon un bein grand ma;<br>
Vivons en esp&eacute;rance!<br>
J'y verrons berque et <I>steam-boat</I>,<br>
N'y-a pon d'soin, cou&ocirc;te qui cou&ocirc;te:<br>
Ch'est l&agrave; la diff&eacute;rence!<br>
<br>
Faut-i devrai aveir peux<br>
S'nou-s-a la bourse d'un gueux?<br>
Vivons en esp&eacute;rance!<br>
Un quoeur de noble qui n'a rein<br>
A la fou&eacute; qu'il a du bein:<br>
Ch'est l&agrave; la diff&eacute;rence!<br>
<br>
Envions &agrave; tort, &agrave; travers;<br>
Touonnons la bourse &agrave; l'env&egrave;rs:<br>
Vivons en esp&eacute;rance!<br>
Nos &egrave;fants paieront l'&eacute;co,<br>
Et s'&ecirc;crieront sus not' co:<br>
Ch'est l&agrave; la diff&eacute;rence!<br>
<br>
Le <I>Great-Eastern</I> y veindra<br>
Nos r'tirer de l'hopit&agrave;;<br>
Vivons en esp&eacute;rance!<br>
J&egrave;rry, J&egrave;rry, n'est pon mort!<br>
I s'en va aveir un port:<br>
Ch'est l&agrave; la diff&eacute;rence!<br>
<br>
J'joindrons l'chein de <a href="dgernesy.html">Guern&eacute;sy</a><br>
Auv' le p'tit port de J&egrave;rry;<br>
Vivons en esp&eacute;rance!<br>
Il y-e'ra ass&egrave;z de run<br>
Pour un navire, au meins iun:<br>
Ch'est l&agrave; la diff&eacute;rence!<br>
<br>
N'y-a pon d'soin de io&ugrave; les sous,<br>
B&acirc;tissons des ports partout;<br>
Vivons en esp&eacute;rance!<br>
A <a href="bouanneniet.html">Bouon'n-ni&egrave;t</a>, et au Bouoley:<br>
Maitre Jean y veit si cll&eacute;:<br>
Ch'est l&agrave; la diff&eacute;rence!<br>
<br>
J'oubliais la <a href="greve_de_lecq.html">Gr&egrave;v'-de-Lecq</a>,<br>
Pis i faut grandir Roz&eacute;;<br>
Vivons en esp&eacute;rance!<br>
Et pis le p'tit Portel&egrave;t<br>
Qui pouorra battre Gourr&egrave;y:<br>
Ch'est l&agrave; la diff&eacute;rence!<br>
<br>
Ah! messieurs les D&eacute;put&eacute;s,<br>
D&egrave;pens&egrave;z &agrave; tout jamais;<br>
Vivons en esp&eacute;rance!<br>
La bourse du Juif-&egrave;rrant<br>
Avait tr&eacute;jous des sous d'dans:<br>
Ch'est l&agrave; la diff&eacute;rence!<br>

&nbsp;<p>
<I><a href="legros.html">A.A.L.G</a></I><p>
</TD></TR></TABLE></CENTER>

&nbsp;<p>

<FONT SIZE=2>
<i>Viyiz &eacute;tout:</i>
<ul>
<li><a href="kauchies.html">A Moussieu l'Esditeu de la "Nouvelle Kronique"</a><p>
<li><a href="daibarcadeze.html">Le Daibarcad&egrave;ze</a><p>
<li><a href="mazeviage.html">L'pus biao&ucirc;x port du monde</a><p>
<li><a href="havre.html">J'allons av&eacute; un h&acirc;vre</a><p>
<li><a href="comiti.html">Chanson pour &ecirc;tre chant&egrave;e au prechain diner du comiti des cauchies</a><p>

<li><a href="pmbatiaux.html">Ph'lip et les grands batiaux</a><p>
<li><a href="dialogue.html">Dialogue entre Jeanneton de St. Saouvoeux et N&eacute;nai de Saint-Ouan</a><p>
<li><a href="besnis.html">Procliasmation du Rouey des Besnis</a><p>
</ul>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cauchie.html by HTTrack Website Copier/3.x [XR&CO'2014], Tue, 15 Jul 2025 14:03:57 GMT -->
</HTML>
