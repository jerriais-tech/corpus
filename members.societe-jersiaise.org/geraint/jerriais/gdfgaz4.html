<HTML>
<HEAD>
<TITLE>Dans la G&acirc;zette...</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Dans la G&acirc;zette...</h2></font></center><p>


<font size="-1"><i>Trenton,</i><br/>
<i>Michigan, USA.</i><br/>
<i>L&eacute; 20 d'ju&icirc;n, 1981.</i><br/></font>
<br/>
Moussieu l'R&eacute;dacteu,<br/>
<br/>
Ouaithe qu&eacute; les g&acirc;zettes d&eacute; J&egrave;rri sont trais ou quat' s&eacute;maines en r'tard par l&eacute; temps tch'i' veinnent ich&icirc;n, i' sont &icirc;nt&eacute;r&ecirc;ssantes pour un J&egrave;rriais exil&eacute;. Par exempl'ye, &agrave; ches drein j'm'&eacute;tais d'mand&eacute; tch'est tch'avait g&acirc;ngni l'&quot;<a href="pmmuratti.html">Muratti</a>&quot; ch't' ann&eacute;e. Eh bein, la g&acirc;zette du sept d&eacute; mai, tchi veint d'arriver, nouos annonce qu&eacute; J&egrave;rri est l'g&acirc;ngnant. Mais j'n'ai pon veu un accomopte du jeu d'dans. Fallut-i' patter pour d&eacute;cider tch'est tch'&eacute;thait l'vent dri&eacute;the pour qu&eacute;menchi? Chose assez dr&ocirc;le, dgia, est tchi fallait fouoilli les spectateurs du &quot;match&quot; pour d&ecirc;couvri s'i' y'en avait tch'&eacute;taient arm&eacute;. Et chose acouo pus &ecirc;tonnante est qu&eacute; la police trouvit un &quot;blackjack&quot;, deux-s'trais coutchieaux, des ch&icirc;sieaux et des balles de billiards tchi pou&ocirc;rraient bein faithe du ma, car i' sont solides et b'santes. Mais l&eacute; &quot;<a href="football5.html">football</a>&quot; est un sport. Pourtchi qu'les spectateurs veulent &ecirc;t' arm&eacute;s? N&eacute; v'l&agrave; acouo eune aut' preuve qu&eacute; tout est boulev&egrave;rs&eacute; d'nouos jours.<br/>
<br/>
Y'a si longtemps qu'j'ai tchitt&eacute; J&egrave;rri qu&eacute; j'ai p&egrave;rdu compte du nombre d'fais qu'J&egrave;rri a g&acirc;ngni l'&quot;Muratti&quot; &agrave; compather &agrave; <a href="dgernesy.html">Dg&egrave;rn&eacute;sy</a>. I' m'sembl'ye tout d'm&ecirc;me qu&eacute; ch'est Dg&egrave;rn&eacute;sy tch'en g&acirc;ngne. I' n'faut pon sans doute oublier qu&eacute; l'&Acirc;ne a les gambes pus longues qu&eacute; l'<a href="gdfcrapaud.html">Crapaud</a>!<br/>
<br/>
J'tais &ecirc;tonn&eacute; d'li&eacute;the, dans la m&ecirc;me g&acirc;zette, qu&eacute; ch&icirc;n chents tonnes d&eacute; nouvelles patates sont rest&eacute;es sus les mains des f&egrave;rmi&egrave;rs viyant tch'i' y'en a d'trop sus l'marchi en Angli&eacute;t&egrave;rre et tch'i' n'y'a pon mouoyen d'les vendre. Sabre d&eacute; bouais! Quand j'pense au go&ucirc;t sup&egrave;rbe des nouvelles patates en J&egrave;rri, v'l&agrave; tchi m'fait l'ieau v'n&icirc;n &agrave; la bouoche! Et d'penser qu'ches 500 tonnes es'sont p't-&ecirc;t' env'y&eacute;es sus la maie. Ich&icirc;n, en Am&eacute;thique, ch'est les patates crues dans l'&Ecirc;tat d&eacute; Idaho tchi sont consid&eacute;th&eacute;es &ecirc;t' les miyeuthes, Mais &agrave; m'n id&eacute;e ch'est acouo les <a href="gdfrouoyale.html">Rouoyales d&eacute; J&egrave;rri</a> tch'en g&acirc;ngnent.<br/>
<br/>
Eune chose tchi m'a frapp&eacute; en li&ecirc;sant la m&ecirc;me g&acirc;zette est qu&eacute; l'D&eacute;part&eacute;ment d'Agritchultuthe des &Ecirc;tats a payi trente mille louis &agrave; un coll&egrave;ge Angliais pour apprendre &egrave;s f&egrave;rmi&egrave;rs d&eacute; J&egrave;rri &agrave; f&egrave;rmer! Peut-i' y'aver rein d'pus riditchule! S&eacute;non qu'ch'est d&ucirc; sus la pouchette du contribuabl'ye, nou pouorrait dithe qu&eacute; ch'est r&icirc;sibl'ye, et vouot' articl'ye d'fond au sujet est bein &agrave; propos. &Agrave; m'n id&eacute;e (et j'admets qu&eacute; j'n'y connais rein, dans l'f&egrave;rmage, s&eacute;non qu&eacute; j'sai qu'ch'est eune duthe vie tch'est sujette &agrave; l'&icirc;njuthe du temps) les vi&egrave;rs f&egrave;rmi&egrave;rs J&egrave;rriais en conna&icirc;ssent pus, ento&ucirc;rre l&eacute; f&egrave;rmage, pr&icirc;ncipalement en ch'tchi conc&egrave;rne les conditions sp&eacute;ciales et cly&icirc;nmatiques d&eacute; l'&Icirc;le, qu&eacute; les th&eacute;oristes Angliais n'ont janmais seu.<br/>
<br/>
Dans la colonne tchi nous ram&eacute;mouaithe d&eacute; chein tchi s'p&acirc;ssait en J&egrave;rri y'a septante-ch&icirc;nq ans, j'vai tch'i' y'avait pliainte qu&eacute; les jannes emb&ecirc;taient l'monde et l'traffi d'chu temps-l&agrave; viyant tch'i' jouaient &agrave; &quot;football&quot; dans la rue St. Mar. V'l&agrave; tchi montre qu&eacute; ch'n'est pon d'au jour d'aniet qu'la jann&egrave;che a ieu b&eacute;soin d'disciplinne. Mais les jannes d&eacute; chu temps-l&agrave; (un temps qu'j'ai connu) 'taient d's anges &agrave; compather &egrave;s cheins d'&agrave; ch't heu.<br/>
<br/>
J'vai qu'la tchestchion d'&icirc;nnonder La Vall&eacute;e des Moul&icirc;ns (m&ecirc;nomm&eacute;e &quot;Queen's Valley&quot;) est acouo sus l'tapis, mais j'ai qu&acirc;si p&egrave;rdu esp&eacute;thance d&eacute; la vaie sauv&eacute;e. J'esp&eacute;the quand-m&ecirc;me qu&eacute; l'Avocat Falle, un fanmeux batilieux, n'a pon p&egrave;rdu couothage, et tch'i' s'en va y mett' la main acouo eune fais. <br/>
<br/>
<img src="couleu.jpg" width="323" height="193" alt="" title="" border="0" align="right" />
En li&ecirc;sant la g&acirc;zette du trente d'avri j'vai, dans l'articl'ye d&eacute; &quot;Meridian&quot; souos l'h&ocirc;louoge, qu&eacute; j&eacute; n'sis pon l'seul tchi fut d's'appoint&eacute; d'la <a href="couljer.html">couleu adopt&eacute;e par Les &Ecirc;tats pour J&egrave;rri</a>. Sans doute, j&eacute; n'connais rein entou&ocirc;rre la scienche h&eacute;raldique. J'&eacute;thais la&icirc;ssi l'affaithe d&eacute; la d&eacute;cor&acirc;tion des corps des l&eacute;opards entre les mains capabl'yes d&eacute; Moussieu Ian Mackay. M&eacute;n ambition &eacute;tait d'vaie les trais l&eacute;opards d&eacute; Nouormandie en grand sus la couleu &agrave; la pliaiche du &quot;sautoir&quot;, d&eacute;pis tch'i' sont sus nouos dotch&ucirc;ments officiels, nouot' monnaie, nouos t&icirc;mbres, etc. Mais j'avons p&egrave;rdu l'opporteunnit&eacute; d&eacute; l's y mettre, et ou n'&egrave;rveindra probabli&eacute;ment janmais. I' faut don s'contenter du m&eacute;diocre tch'a r&ecirc;sult&eacute;.<br/>
<br/>
Eune chose tch'est bein c&egrave;rtaine dans la vie est qu&eacute; p&egrave;rsonne n&eacute; peut s'attendre d'aver tout ch'tch'i' veurt. I' faut don s'accou&ocirc;teunmer &agrave; &ecirc;t' content d'l'aver d'temps en temps et d'prendre la vie comme ou veint. Et, pardessus tout, appr&eacute;cier eune bouanne sant&eacute;, la chose la pus pr&eacute;cieuse au monde.<br/>
<br/>
<i><a href="lefeuvre.html">George d'La Forge</a></i><br/>
<br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="football3.html">Ph'lip and Merrienne on Football</a><p>
<li><a href="football4.html">L's &Ecirc;tchipes d&eacute; Football et lus m&ecirc;noms</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="muratti1914cahouain2.html">L'affaithe a tou&acirc;nn&eacute; justement comme je m'attendais</a><p>
<li><a href="muratti1914cahouain1.html">Eh bein, gar&ccedil;ons, chute semaine j'ai une histouaithe &agrave; vos raconter</a><p>
<li><a href="pmmuratti2.html">Le Muratti</a><p>
<li><a href="football5.html">L&eacute; Caouain et l'football</a><p>
<li><a href="pliaisifmh.html">Un plia&icirc;si bein vite p&acirc;ss&eacute;</a><p>

<li><a href="gazelie.html">La Gazette!</a><p>
<li><a href="gdfgazette.html">Dans la g&acirc;zette...</a><p>
<li><a href="gdfgaz2.html">Dans la g&acirc;zette 2</a><p>
<li><a href="gdfgazette3.html">Dans la g&acirc;zette...</a><p>
<li><a href="gdfgazette4.html">La g&acirc;zette &egrave;rveint!</a><p>

<li><a href="gdfweekly.html">La Bouanne 'Jersey Weekly Post'!</a><p>
<li><a href="gdfgaz3.html">La Bouanne g&acirc;zette d&eacute; J&egrave;rri</a><p>
<li><a href="gdfgaz5.html">Dans la g&acirc;zette</a><p>
<li><a href="gdfgaz6.html">Dans la G&acirc;zette</a><p>
<li><a href="gdfgaz7.html">Dans la g&acirc;zette...</a><p>
<li><a href="gdfnouvelles2.html">Des nouvelles de J&egrave;rri</a><p>
<li><a href="gdfnouvelles1968.html">Des nouvelles d&eacute; Jerri!</a><p>
<li><a href="gdfnouvelles3.html">Des Nouvelles d&eacute; J&egrave;rri</a><p>
<li><a href="gdfnouvelles1968b.html">Les nouvelles d&eacute; J&egrave;rri sont tr&eacute;jous les beinv'nues!</a><p>
<li><a href="gdfintethet.html">Nouvelles d'&icirc;nt&eacute;th&ecirc;t</a><p>
<li><a href="assembliee/gazette1978.html">Visite &agrave; la g&acirc;zette</a><p>
<li><a href="media.html">Les M&eacute;dias et les commeunic&acirc;tions</a><p>


<li><a href="adlmreservoir.html">L&eacute; r&ecirc;s&egrave;rvoir</a><p>
<li><a href="gdfappathence.html">L'appathence trompe tchiquefais!</a><p>
<li><a HREF="gdfavis.html">&Ecirc;tes-ous d&eacute; m'n avis?</a><p>
<li><a href="gdf3vouaix.html">Trais vouaix tragiques!</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

