<HTML>

<!-- Mirrored from members.societe-jersiaise.org/geraint/jerriais/actes2b.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
<HEAD>
<TITLE>Actes, Chapitre 2, v&egrave;rsets 1-14</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Actes</h2>
 Chapitre 2, v&egrave;rsets 1-14</font></center><p> 
 <a href="verrinnesjpentecote.jpg"><img src="verrinnesjpentecote.jpg" width="118" height="350" alt="Et i' v&icirc;drent des langues, des fliambes d&eacute; feu, tchi jutch&icirc;drent sus un ch&acirc;tchun dg'ieux." title="" border="0" align="right" /></a>
Et quand v&icirc;nt l'jour d'la Pentec&ocirc;te, i' 'taient rassembli&eacute;s ensembl'ye. Et d'un co v'l&agrave; tchi d'valit du ciel un brit coumme eune div&egrave;rse so&ucirc;ffli&eacute;thie tchi remplyit toute la ma&icirc;son o&ugrave;'est qu'i' 'taient. Et i' v&icirc;drent des langues, des fliambes d&eacute; feu, tchi jutch&icirc;drent sus un ch&acirc;tchun dg'ieux. Et i' f&ucirc;drent remplyis du Saint Esprit, et d'visaient des diff&eacute;thentes langues, coumme l'Esprit lus baillit du pouv&eacute;.<br/>
<br/>
Assa y'avait des Juis, des pieux, d&eacute; toutes les n&acirc;tions ich&icirc;n bas, tchi d'meuthaient &agrave; J&eacute;rusalem. Et quand chu brit lus v&icirc;nt &egrave;s ou&iuml;es, i' lus affliotch&icirc;drent et f&ucirc;drent div&egrave;rs&eacute;ment ravis car ch&acirc;tchun dg'ieux ou&iuml;yait les patholes des discipl'yes dans san l&icirc;ngo &agrave; li. Et i' f&ucirc;drent &ecirc;m&egrave;rvilyis et d&icirc;drent, &quot;Ches hoummes-ch&icirc;n, n'sont-i' pon des Galil&eacute;ens?  Coumme tchi don qu&eacute; j'ou&iuml;yons, nous, lus d'vis s'lon not' patouais? &Egrave;s cheins d'la Parthie, d'la M&eacute;die et d'&Eacute;lam, et &egrave;s cheins tchi d'meuthent en M&eacute;sopotanmie, en Jud&eacute;e et Cappadocie, au Pontus et en &Acirc;sie, en Phrygie et Pamphylie, en &Ecirc;gypte et dans les contr&eacute;es d'la Libye l'tou d'Cyr&egrave;ne, et &egrave;s cheins tchi sont v'nus d'Rome, &egrave;s Juis d'na&icirc;ssance et &egrave;s conv&egrave;rtis, &egrave;s Cr&eacute;tans et Arabes, &egrave;s touos nous i' d'visent s'lon nos langues &agrave; nous entouor l's accomplyissements du Bou&ocirc;n Dgieu. Et i' 'taient touos &ecirc;m&egrave;rvilyis et en avaient des doutanches et lus entr&eacute;-disaient, &quot;Coume tchi l'explyitchi don?&quot;<br/>
<br/>
Mais y'en avait d'aut's tchi lus en motchaient et d&icirc;drent, &quot;I' sont envitou&eacute;s du frais v&icirc;n!&quot;<br/>
<br/>
Mais Pi&egrave;rre s'butit, auve les onze, et dit d'eune forte vouaix, &quot;Hoummes d'la Jud&eacute;e, et touos vous tchi d'meuthez &agrave; J&eacute;rusalem, &egrave;rm&egrave;rtchiz chennech&icirc;n et &ecirc;coutez mes patholes.<br/>
&nbsp;<p>



<center><font color="#215e21"><h3>V&egrave;rsets 1-8</h3></font></center><p>

Quand v&icirc;nt l'jour d'la F&ecirc;te d'la Ch&icirc;nquantaine, i' 'taient touos ieux rassembli&eacute;s dans l'm&ecirc;me endrait. Et d'un co v'l&agrave; tchi d'valit des cieux un camas coumme l&eacute; brit d'eune grande vent&acirc;l'lie, et chenna remplyit toute la ma&icirc;son o&ugrave;'est qu'i' 'taient assis. Des l&acirc;ndgets froutchis, des manni&eacute;thes d&eacute; fliambes, g&eacute;th&icirc;drent parmi ieux et iun d'ches l&acirc;ndgets s'&egrave;rp&ocirc;sit sus ch&acirc;tchun dg'ieux. Touos ieux i' f&ucirc;drent remplyis du Saint Esprit et lus &ecirc;canch&icirc;drent &agrave; d'viser en d'aut's langues, ch'est en tchi l'Esprit lus en avait bailli l'ajet.<p>

Assa y'avait des Juis pieurs d&eacute; toutes les n&acirc;tions souos les cieux tchi d'meuthaient &agrave; J&eacute;thusalem. Y'avait tant d'train qu'du monde lus y affliotch&icirc;drent, touos morfondus viyant qu'ch&acirc;tchun d'entr&eacute; ieux les ou&iuml;yait p&acirc;ler dans san d'vis &agrave; li. &Ecirc;b&eacute;zouis et &ecirc;m&egrave;rvilyis, i' d'mand&icirc;drent: &quot;Ches'-ch&icirc;n tchi p&acirc;lent, n&eacute; sont-i' pon touos des Galil&eacute;ens? Et coumme tchi don qu&eacute; j'ou&iuml;yons, ch&acirc;tchun d'entr&eacute; nous,  not' d'vis &agrave; nous?&quot;<p>

&nbsp;<p>



<center><font color="#215e21"><h3>V&egrave;rsets 1-13</h3></font></center><p>

Quand v&icirc;nt l'jour d'la Ch&icirc;nquantaine, i' 'taient touos ieux ensembl'ye dans la m&ecirc;me pliaiche. Et v'l&agrave; tchi ventit d'un co des cieux un hardi grand camas tchi remplyit toute la ma&icirc;son o&ugrave;'est qu'i' 'taient assis. L'avant &agrave; lus i&egrave;rs appath&ucirc;drent des langues tchi sembliaient fliamber &eacute;pis tchi lus s'path&icirc;drent &agrave; seule f&icirc;n d'lus jutchi au d'ssus d'lus t&ecirc;tes. I' f&ucirc;drent touos ieux remplyis du Saint Esprit et c'mench&icirc;drent &agrave; pr&ecirc;chi dans des diff&eacute;thentes langues, coumme l&eacute; Saint Esprit lus baillait l'pouver.<br/>
<br/>
Assa y'avait &agrave; chu temps-l&agrave; des Juis fid&egrave;les tchi d'meuthaient &agrave; J&eacute;thusalem mais tchi 'taient v'nus d'touos les pays du monde. Quand il' en ou&icirc;drent l&eacute; brit, i' lus affliotch&icirc;drent en grand nombre et en f&ucirc;drent div&egrave;rs&eacute;ment &ecirc;pa&ucirc;mis viyant qu'ch&acirc;tchun dg'ieux ou&iuml;yait ches hoummes-l&agrave; pr&ecirc;chi dans sa langue &agrave; li. I' 'taient &agrave; j&eacute; n'sai et lus entr&eacute;-d&icirc;drent bein pozzl&eacute;s:<br/>
<br/>
&quot;&Eacute;gas don! Ches hoummes-l&agrave; sont des Galil&eacute;ens, n'est-che pon? Coumme tchi don qu&eacute; j'les comprannons ch&acirc;tchun d'nous s'lon la langue qu&eacute; j'avons p&acirc;l&eacute; d'pis qu&eacute; j't&ecirc;mes des mousses? Y'a des Partchiens, des M&egrave;des et d's &Eacute;lamiens, &eacute;pis des cheins tchi d'meuthent au pays des Deux-Rivi&eacute;thes, et en Jud&eacute;e et Cappadocie, au Pont, en &Acirc;sie, Phrygie, Pamphylie, &Ecirc;gypte et dans des bords d'la Libyie l'tou d'la Cyth&egrave;ne, et d's arriv&eacute;s d'Rome! Y'a des Juis et des conv&egrave;rtis, d&eacute; Cr&eacute;tans et d's Arabes, tout coumme j'les ou&iuml;yons pr&ecirc;chi dans not' langue &agrave; nous entouor chein qu'l&eacute; Bou&ocirc;n Dgieu a fait d'mangnifique!&quot;<br/>
<br/>
Et i' 'taient touos ieux ravis et n'savaient pon tchi en craithe. V&eacute;the i' lus entr&eacute;-r'd&icirc;thaient tr&eacute;jous: &quot;Tch'est qu'ous en criyiz?&quot;<br/>
<br/>
Mais y'en avaient tch'en fa&icirc;thaient fouah et d&icirc;drent: &quot;Ches'-ch&icirc;n ont ieu eune ch&icirc;l&eacute;e d'frais v&icirc;n!&quot;<br/>


&nbsp;<p>

<FONT SIZE=2>
<i>Viyiz &eacute;tout:</i><p>
<ul>

<li><a href="biblye.html">La Bibl'ye</a><p>
<li><a href="biblye_hasard.html">Des v&egrave;rsets d'la Bibl'ye en J&egrave;rriais au h&acirc;sard</a><P>
<li><a href="actes_biblye.html">L's Actes des Ap&ocirc;tres</a><p>

<li><a href="actes2_biblye.html">L's Actes des Ap&ocirc;tres: 2</a><p>

<li><a href="actes2a.html">Actes, Chapitre 2, v&egrave;rsets 36-42</a><p>
</ul>
</FONT>
&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/actes2b.html by HTTrack Website Copier/3.x [XR&CO'2014], Tue, 15 Jul 2025 14:01:32 GMT -->
</HTML>
