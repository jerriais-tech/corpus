<HTML>

<!-- Mirrored from members.societe-jersiaise.org/geraint/jerriais/12boulandgi.html by HTTrack Website Copier/3.x [XR&CO'2014], Tue, 15 Jul 2025 13:46:16 GMT -->
<HEAD>
<TITLE>La Douzaine au Boulandgi</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La Douzaine au Boulandgi</h2></font></center><p>

<br/>
J'&eacute;thons-t-i' d'la chance ch't'ann&eacute;e? Assa, j'ai des doutanches, m&eacute;. L'ann&eacute;e 2009 s'en va &ecirc;pe&ucirc;ther tchiques p&egrave;rsonnes sans doute, car j'&eacute;thons trais Vendr&eacute;dis l'treize - au mais d'F&eacute;vri, au mais d'Mar et au mais d'Novembre. Pouor d&eacute; m&eacute;, j&eacute; n'sis pon g&ecirc;n&eacute;, car j'fus n&eacute; un Vendr&eacute;di l'treize.<br/>
<br/>
<a href="vendredi_jour.html">Vendr&eacute;di</a> est tr&eacute;jous eune journ&eacute;e d'malheu, car les gens du Vendr&eacute;di sont &agrave; banon. Ch'est malchanceux d'entr&eacute;prendre autchun travas &icirc;mportant l'Vendr&eacute;di et sustout i' n'faudrait pon c'menchi la tou&ocirc;nn'nie, la pliant'tie ou la b&acirc;tithie. En partitchulyi, nou n'prosp&eacute;th'thait janmais s'nou copait l's ongl'yes par un Vendr&eacute;di.<br/>
<br/>
S'lon la crianche, y'avait treize &agrave; tabl'ye au Drein Souper quand Judas trisonnit, et y'a acouo des gens tchi lus m&ecirc;fient bein d'&icirc;nviter treize &agrave; tabl'ye. Mais les fanmil'yes d'au jour d'aniet n'sont pon grandes coumme i' soulaient &ecirc;t' et ch'est d'tchi rare d&eacute; ristchi d's'assi&eacute;the &agrave; tabl'ye acant&eacute; douze aut's p&egrave;rsonnes.<br/>
<br/>
Tout coumme, y'a acouo des risques &agrave; tabl'ye auve mains d'treize p&egrave;rsonnes. I' n'faut pon s'assi&eacute;the sus eune tabl'ye, ni mett' des bottes, des souli&egrave;rs ou un paraplyie sus eune tabl'ye. S'nou p&acirc;sse un cout&eacute; &agrave; tchitch'un, i' faut qu'nou-s'&egrave;rp&acirc;sse tchiquechose en &ecirc;change. Et acouo pouor les coutchieaux, i' n'faut janmais r&ecirc;mouer autcheune chose atout un cout&eacute;.<br/>
<br/>
Quand nou cope un pain, ch'est malchanceux d'l&eacute; la&icirc;ssi la partie entanm&eacute;e en haut, car v'l&agrave; tchi veurt dithe un na&ucirc;frage. Les p&ecirc;tcheurs n'p&acirc;laient janmais d'pain &agrave; bord d'un bat&eacute;; nou dithait au run &quot;la g&acirc;ngne d&eacute; Dgi&quot;. Y'a un tas d'crianches entouor l&eacute; pain, mais chose tchuthieuse, nou soulait fou&acirc;ngner l'Vendr&eacute;di sans peux d'malchance. V'l&agrave; tch'est eune bouonne chose pouor les boulandgi&egrave;rs et lus d&ecirc;m'n&icirc;n du weekend.<br/>
<br/>
Et vos v'l&agrave;, bouonnes gens, pus qu'eune douzaine au boulandgi d'vielles crianches. Bouonne chance, et n&eacute; d'pichiz pon trop d'mitheurs ni n'marchiz souos trop d'&ecirc;tchelles!<br/>
<br/>
<i><a href="jerpoem.html">Geraint Jennings</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="treize.html">Treize</a><p>
<li><a href="astrologie.html">L'astrologie et les crianches</a><p>
<li><a href="gdfcrianches3.html">Crianches et cou&ocirc;teunmes</a><p>
<li><a href="gdfcrianches2.html">Acouo des crianches</a><p>
<li><a href="gdfcrianches4.html">Et acouo des crianches</a><p>
<li><a href="gdfcrianches5.html">L's annees et les crianches s&eacute; p&acirc;ssent</a><p>
<li><a href="gdfmitheux.html">Crianches entouor un mitheux</a><p>
<li><a href="gdfsuperstitions.html">Sup&egrave;rstitions du temps jadis</a><p>
<li><a href="mauvaisechance.html">La Mauvaise Chance</a><p>
<li><a href="chance.html">Par Chance</a><p>
<li><a href="gdfchance2.html">La Chance</a><p>
<li><a href="gdfchance3.html">&Agrave; la chance!</a><p>
<li><a href="assembliee/folklore.html">L&eacute; folklore d&eacute; J&egrave;rri</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/12boulandgi.html by HTTrack Website Copier/3.x [XR&CO'2014], Tue, 15 Jul 2025 13:46:16 GMT -->
</HTML>
