<HTML>
<HEAD>
<TITLE>&Eacute;lie &agrave; l'&ecirc;lection</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>&Eacute;lie &agrave; l'&ecirc;lection</h2></font></center><p>

Et'ous-l&agrave;? <i>Et'ous-l&agrave;? Et'ous-l&agrave;, don?</i><br/>
<br/>
Oui! Tch'est qu'ch'est? Tch'est qu'i p&acirc;le?<br/>
<br/>
Ch'est m&eacute;, <i>m&eacute;, m&eacute;!</i><br/>
<br/>
Extchusez, je n'comprends pas, tch'est qu'chest qui m'p&acirc;le?<br/>
<br/>
Ch'est m&eacute;, j'vos dit <i>m&eacute;, Elie</i>. Ne r'counnaissous pon ma vouaix?<br/>
<br/>
Nannin? Ch'est.... M&eacute;lie tchi? qu'ou dites?<br/>
<br/>
Oh, d'jantre: - M&eacute;; j'vos dit, <i>m&eacute;, Elie</i>; - pas M&eacute;lie ELIE, <i>votre</i> Elie, <i>le seul </i>Elie. entend'ous ach'teu? Ch'est VOTRE Elie.<br/>
<br/>
Oh bon! fallait l'dithe, don. et fallait d'viser un mi pus cliai. tch'est qu'tu r'veurs?<br/>
<br/>
Rein! Ecoutez: Ph'lip Le Gros: chent quarante-deux! Ph'lip Le Feuvre: septante-tchun'... Oui, chent quarante-deux; - septante-tchun'... Oui, j'en sis seux. Je l'tchein d'la bouche du Juge Aubin...<br/>
<br/>
- Tchi m&acirc;jorit&eacute;! T'en r'veins-tu?<br/>
<br/>
Oh, pas occouo! Eh! bein vaithe! M'en r'venin ach'teu? Faut que j'vaie si j'pourrai ertrouver man crayon siez Mess Jarnet; j'l'avais oubli&eacute; sur l'assiette &agrave; fromage!<br/>
<br/>
<i>Brrrrrrr...<br/>
<br/>
</i>Et ne v'l&agrave; coumment que l'r&eacute;sultat d'l'&ecirc;lection &agrave; <a href="st_louothains.html">St.Louothain</a> fut annonc&eacute; par t&eacute;l&eacute;phone d'abord &agrave; Mess Bisson et pis &agrave; tout l'monde par le grand papi qui fut mins dans la f'n&ecirc;tre d'la Novelle Chronique avec les chiffres dessus. qu&eacute; v'l&agrave; qu'attithi un peupl'ye!<br/>
<br/>
Ah! j'men dounniti d'la peine chu jour l&agrave;, par le temps qui faisait.<br/>
<br/>
Coumme la s&eacute;th&egrave;e d'la nomination, Mess Bisson n'avait pas voulu m'donner pus d'quat sous pour payi man train! pr&eacute;tendant que nou m'ram&egrave;nethait en v&eacute;tuthe. (J'pensais d'abord qu'il avait dit: <i>ratrain'rait</i>, mais quand j'lis d'mandi tch'est qu'il avait dit, en prenant man parapluie par le bu, man parapluie &agrave; une grosse t&ecirc;te &agrave; la bouanne vielle mode, i' dit bein cliaith'ment: <i>ram&egrave;n'na</i>).<br/>
<br/>
J'eu la chance. A mi&eacute;qu'min du mont, l'docteu Marret - que non dev'thait app'ler Moussieu d'Avranches (coumme sans p&egrave;the avait nom) me rattrappe avec sen automobile. Il avait 't&eacute; qu'si deux &ecirc;lecteurs qu'avaient, l'un mal au pi et l'autre un mio d'fraid, et coumme i' y'avait occouo du run en travers, sus lus pis, i' me d'mandi d'monter. I' s'rapp'lait d'la bord&eacute;e d'lautr' s&eacute; et d'une petite sornette que j'lus avait cont&egrave; - pour l'honneu' d'la gazette et un verre de limonade.<br/>
<br/>
Si ch't'auto-l&agrave; avait't&eacute; un gh'va - ou m&ecirc;me deux gh'vaux - &eacute;thaiti't&egrave; lass&egrave;!!<br/>
<br/>
J'tais &agrave; peine assis d'dans que j'arrivions! J'nos trouv&icirc;mes fliantchis endr&eacute; l'Parish hall dans l'mitan d'la route et du pit&eacute;; les quatres fi&egrave;rs en l'air! Quand j'nos r'l&eacute;vimes; le docteu' dispathaissait d&ecirc;j&acirc; dri&egrave;the les Trais Bouais, &agrave; feu d'galop, si s'non peut s'ecprimer d'm&ecirc;me au sujet d'une v&eacute;tuthe dans qu&eacute;dolle.<br/>
<br/>
L'h&ocirc;louoge mertchait oquo 12h 10 &agrave; peu pr&egrave;s, mais il 'tait ben une heuthe de mains et je m'mins &agrave; r'garder chein qui s'passait. Pas d'musiques, pas banni&egrave;thes. Mais d'l'anim&acirc;tion! En astu? en veurstu? n'en v'la! J'ai veu' d's&ecirc;lections par tout Jerry, mais j'vos asseuthe que quand les Saint Louothenchais s'y mettent, n'y'a pas pardevant yeux. Si j'tais Saint Louothenchais... mais tch'est que j'gagne?...<br/>
<br/>
Ch'tait ch&acirc;que de main par ichin, ch&acirc;que de main par l&agrave;; galoppe ichin, galoppe l&agrave;; va vaie par ichin va vaie par l&agrave;! Pl'yie, vent, pit&eacute;, casaques mouoillies, bottes crott&egrave;s, gh'vaux hord d'haleine, cigares &agrave; maintchi fum&egrave;es, pipes d&ecirc;teintes, mousses sous les pids, tchans &agrave; la vaie, <i>cabbies</i> alt&eacute;th&egrave;s, reporters partout, deux photographes (Mess Tynan passit sa matin&eacute;e gind&egrave; d'bu, sus l'haut d'la pompe &agrave; attendre pouor les vaie porter l'gagnant &agrave; la haute dgherre!) clioches de bicyclettes, c&ocirc;nes d'automobiles, caqt&eacute;thie, distcut'ties, extchus'sies, promesses pour seux, esprit du scrutin, respect d'la lo&eacute; et enfin tout l'ba-ta-cliam d'une &egrave;lection bein contest&egrave;e.<br/>
<br/>
Je n'm&eacute; ravis pour qu'l&agrave; vieille Chronique eusse rest&egrave; siez l'yi. Ch'tait pon l&agrave; une pli&egrave;che pour des anciennes coumme chonna. Tout l'monde p&acirc;lait, couothait, r'gardait, allait, r'venait, s'trempait, s's&egrave;tchait, se r'trempait derch&eacute;. Tchi journ&eacute;e! N'y'avait qu'l'h&ocirc;louoge qui restait tranchille. Ou n'bouogi pas pus qu'on n'a fait fait d&eacute;d'pis douze ans. I' f'thaient aussi bein d'la d'valler. Si l'anim&acirc;tion d'Mardi n'put pon la r&ecirc;villyi et la rapp'ler &agrave; san d'v&eacute;, oul est bein fichue et l'seul &eacute;tabl'yissement qui lis conveint est l'Mus&eacute;e dans Pier Road. Moussieu l'Avocat Nicolle: prenez en note!<br/>
<br/>
Pour de m&eacute;, j'm'en alli. Nou m'avait dit qu'Mess Jarnet, du <i>British</i>, avait d'bouan fromage et qu'il avait acat&egrave; vingt ou trente pots d'lait &agrave; Wesley Mallet. Coumme j'avais s&eacute; et qu'les vaques &agrave; Wes. ont une bouanne r&eacute;putation en Am&eacute;thique, j'm'en alli b&egrave;the un verre de lait et brinotter une galette et un mio d'fromage de roquefort.<br/>
<br/>
J'd&ecirc;halli justement en temps pour ou&iuml; l'r&eacute;sultat. Mess Tynan 'tait occouo sur sa pompe et prins des portraits, mais Mess Le Gros, ou pustot l'Chantgni L'Gros, n'fut pon port&eacute; &agrave; la haute dgherre, La gazette vos d&icirc;t. M&ecirc;cr&eacute;di, coumment qu'chonna s'passi. Man travas, &agrave; m&eacute;, est simpli&eacute;ment d'soigni d'rapporter chein qu'les autres ont oubli&eacute; et n&eacute;gl'yigi. Et fortune sait s'ils en oublient et en n&eacute;gl'yigent, les reporters, quand i' s'agit d'&ecirc;lections!<br/>
<br/>
Man prumi&eacute; soin, naturellement, opr&egrave;s aver cri&egrave; &quot;hourrah,&quot; pour faithe coumme le restant, fut d'couorre &agrave; l'Arsenal dithe le r&ecirc;sultat &agrave; Mess Bisson. Falait bein lis prouver que j'valais mes quatr' sous!<br/>
<br/>
Ouz'avez d&eacute;j&agrave; lu notr' conversation par t&eacute;l&eacute;phone.<br/>
<br/>
Opr&egrave;s ch'l&agrave;, coumme je vos l'disais, j'men alli fini' man fromage et ma verr&egrave;e d'lait...<br/>
<br/>
Pour le restant, chein que j'vi' et chein que j'dis, et chein que j'fis, ch'n'est pon la peine d'en p&acirc;ler. I' suffitha d'dithe que j'me r'trouvi sain et sauf &agrave; ma propre porte.<br/>
<br/>
<i><a href="ejluce.html">Elie</a></i>.<br/>
<br/>
P.S. - Mess Jarnet n'est pas trop content &agrave; m&eacute;. J'avais laissi man parapluie dans san ch'yi et quand j'alli l'ramasser hier au s&eacute;, i' m'dit: Tu n'avais pas qu'faithe de dithe dans la gazette que j'avais ordonn&eacute; chinquante chinq douzaines de bouteilles de bi&egrave;the: j'eus trais fais pus d'monde que j'm'attendais. I' nos en vint d'par tout Jerry. Et j'fu' obliji d't&eacute;l&eacute;phon&eacute; &agrave; Randall &agrave; douze heuthes pour trais autres barriques et d'aver une pipe de cidre de d'siez Ph'lip Gibaut.<br/>
<br/>
<i>7/10/1911 </i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>
<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>

<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>


<li><a href="elections_16.html">&Agrave; la sant&eacute; du candidat</a><p>
<li><a href="elections_3.html">Achteu que l'&eacute;lection pouor Juge est pass&eacute;e</a><p>
<li><a href="elections_10.html">Au mais d'd&eacute;cembre il est pour y'aver d's &ecirc;lections</a><p>
<li><a href="elections_15.html">L'Caouain comme candidat pour Juge</a><p>
<li><a href="elections_32.html">Ch'tait Mardi pass&eacute; qu'&eacute;tait l'grand jour, gar&ccedil;ons</a><p>
<li><a href="elections_34.html">Deux d'gouts d'jerriais</a><p>
<li><a href="elections_25.html">Les d'vis du Bouan'homme George</a><p>
<li><a href="elections_6.html">Les d'vis du Bouan'homme George</a><p>
<li><a href="elections_5.html">L'&ecirc;lection &agrave; Ste. Mathie</a><p>
<li><a href="elections_17.html">Une &ecirc;l&eacute;ction m&eacute;mothablye</a><p>
<li><a href="elections_20.html">Electioneering secrets</a><p>
<li><a href="elections_26.html">Electioneering topics</a><p>
<li><a href="elections_4.html">Les &Ecirc;lections</a><p>
<li><a href="elections_23.html">Elie va baithe du th&eacute;e siez une Suffragette</a><p>
<li><a href="elections_33.html">En Jerri, il n'y a rein de dith&egrave;t qu'une &eacute;lection pouor &eacute;clairer les gens!</a><p>
<li><a href="elections_27.html">Flippe Groua&icirc;sille</a><p>
<li><a href="elections_14.html">La grande &ecirc;lection</a><p>
<li><a href="elections_37.html">Jean Cabot pour Juge</a><p>
<li><a href="elections_19.html">Les Messieurs de la Cour ont d&eacute;cid&eacute; d'av&egrave;r l'election un Vendredi</a><p>
<li><a href="elections_28.html">Nos D&eacute;put&eacute;s</a><p>
<li><a href="elections_39.html">Ma p'tite bord&eacute;e!</a><p>
<li><a href="elections_29.html">Madame L'Election</a><p>
<li><a href="elections_38.html">Mathi&egrave;the d'&ecirc;lection</a><p>
<li><a href="elections_35.html">Mort de mes os, le pouore caouan est triste</a><p>
<li><a href="elections_1.html">Mister Pain on current events</a><p>
<li><a href="elections_13.html">Nos r'vel&agrave; gr&eacute;s de deux bouans Chantn'iers pour treis ans d'pus</a><p>
<li><a href="elections_18.html">N'v'la donc les &eacute;lections termin&eacute;es</a><p>
<li><a href="elections_31.html">Pour la tre&icirc;zime et derni&egrave;the le&ccedil;on &agrave; l'entou d&eacute; la bord&egrave;e d'&ecirc;lection &agrave; St. Ou</a><p>
<li><a href="elections_11.html">Un projet de Louai permettant &egrave;s Inspecteurs des C'mins de si&eacute;gi et d'voter</a><p>
<li><a href="elections_8.html">Tchi s&egrave;rt l&eacute; publyi s&egrave;rt un ingrat</a><p>
<li><a href="elections_36.html">V'la don un Juge d'&ecirc;lu sans qu'i' y ait ieu une &ecirc;lection</a><p>
<li><a href="elections_12.html">V'l&agrave; l'Election G&eacute;n&eacute;rale qu'appr&eacute;che</a><p>
<li><a href="elections_30.html">V'l&agrave; Marie Hibou en hertchin avec les autorit&eacute;s!</a><p>
<li><a href="pm3candidat.html">Ph'lip et un traisi&egrave;me candidat</a><p>
<li><a href="pmelection.html">L'&Ecirc;lection</a><p>
<li><a href="pmchiviethe.html">Ph'lip et sa chivi&egrave;the</a><p>
<li><a href="cahouain_deputations1923.html">Quant ch&egrave;s l'temps des d&eacute;putations</a><p>
<li><a href="cahouain_elections1920.html">L'autre jour j'tais sus le bridge</a><p>
<li><a href="cahouain_elus.html">&Ecirc;lus sans opposition</a><p>
<li><a href="gdfpassant.html">En p&acirc;ssant...</a><p>
<li><a href="elections_21.html">Un Av&egrave;rti au candidat</a><p>
<li><a href="elections_24.html">Dans la p&acirc;raisse de man biau cliochi</a><p>
<li><a href="elections_2.html">L'Election &agrave; St. Sauveux</a><p>
<li><a href="elections_22.html">I' yavait quatre John qu'&eacute;thaient aim&egrave;t la 'job'</a><p>
<li><a href="elections_40.html">Le Jour de l'&Eacute;lection</a><p>
<li><a href="elections_40a.html">Avant l'&Eacute;lection</a><p>
<li><a href="elections_9.html">Saint Louothains: Election pour Chantgniers</a><p>
<li><a href="zut.html">Les Elections, par Zut</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
