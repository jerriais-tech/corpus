<HTML>
<HEAD>
<TITLE>L&eacute; Spring Cleaning</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>L&eacute; Spring Cleaning</h2>
Ses avantages et ses d'savantages</font></center><p>


Quand dans l'mais d'Avri l'coucou fut oui, l'mais d'Avri dit: j'men vais parti car l'spring cleaning s'en va q'menchi, et j'veurt pas m'y touillyi. Dans onze mais j'rvaindrai vos r'vais.<br/>
<br/>
A peine l'mais d'Avri parti n'vla l'spring cleaning q'menchi. D'pis l'lundi jusqu'au samedi, l'esprit des femmes est surchergi, ch'est l'spring cleaning qui s'en va l'sotchupai, d'pis l'matin jusqu'au s&eacute;, dans la niet l'dormi lus est enl'vait, et l'spring cleaning s'pr&eacute;sente a yieux, avec eune table, des vaissiaux et d'long ridjiaux, d's&eacute;rognies et des tapis.<br/>
<br/>
A peine l'jour q'menchi l'esprit q'menche a travailli, faut vite s&eacute; l'v&eacute;, pour tout tchulbutai, les tapis, les liets, l's'armoithes &agrave; habits, peinture &agrave; lavai, pianchais &agrave; scrobbai. L's'hoummes n'savent pas iou lus coulai, et lus mettent a murmurai, y s'rai pr&ecirc;ts en enviai tout a barteni-bay pour jammais n'lervais.<br/>
<br/>
Et pis quand tout est propre et tidy y q'menche a lus r'penti d'avait jammais pensait eun tait projet.<br/>
<br/>
La bouonne femme Missis Rond&eacute; tait justement a nos en paslait, v'la tchitcheun a la porte a tap&eacute;: Ma femme dits: j'men vais hallai man gros d'vant&eacute;, j'men vais vais tchesq'chest.<br/>
<br/>
Good-morning, Good-morning, entre, estchuse j'sommes tchind'sus d'sous, j'sommes dans not'e spring cleaning. ah! ma pouorre esfant, j'sait bein tchesq'chest.<br/>
<br/>
Et - my good! tchesqui t'amaine par ichin?<br/>
<br/>
J'sis v'nue vos apportai d'la g&acirc;che de neuches. Et mon douz! tchestqui s'est drotchi?<br/>
<br/>
La &quot;Miss Spring&quot; est <b>mariais</b>. Et a t'chi my mood? A &quot;Elias Joe Cleaning&quot; et y vainnes de passait lus &quot;honey-moon&quot; siez-nous, j'l'avons ieux tchinzes jours &agrave; trais s'maines.<br/>
<br/>
Y'en a ieu d'lespoustage j't&eacute; garantie! Pour les repas y lus griyaient coumme nous. L'temps qui furent siez-nous j'erraimes voulu les vais bein yien. Et s&eacute;-tu bein, qu&eacute; quand y nos ont tchitais, j'taimes bein contents d&eacute; l'sav&eacute; ieux, j'les avons invitais a r'venin passai un tchinze jours avec nous au r'nouv&eacute; tchivain.<br/>
<br/>
J'men vais vos racont&eacute; coumment qu'l&eacute; spring cleaning s'est passait dans not' vaisin&eacute;.<br/>
<br/>
Not'e fille porti eune pare de souyiais pour y'avait des b&eacute;tchais; siez Joe Gargni not' cordougni. En entrant, ou vit q'Joe paraissait avait changi, &quot;pally&quot; et amaigri. Ou lis dits, Joe tchesqu'tu pense du Spring cleaning? Rupaiement y lis dits: &quot;Spring cleaning is the Devil's working.&quot; Ou vit bein qu'il avait m&agrave; a un bras, ou lis dits: man Joe ch'est parce que tu d'meure si pr&egrave;s du Devil's Hole q'tu pasles d&eacute;-m&egrave;me.<br/>
<br/>
En sortant ou vit Missis Gargni qui lis dits: ma fille, j'en avons yieu eune sc&egrave;ne, j'sommes dans not' spring cleaning. J'avions deshalait tout l'meuble d'dans l'parleux, j'lava&icirc;mes mins dans l'all&eacute;e. Le biau vase qu&eacute; ma marraine m'avait dounnait; j'lavais bein envloppait et mins dans un pagni sus l'soffa. Joe passe! crochte dans eune tchaise, sestravlle, entra&icirc;ne l&eacute; pagni quant tai li; et n&eacute; v'la man bai vase d&eacute;pichi.<br/>
<br/>
Quand Joe serl&eacute;vi y tait bianc coumme du lait caillyi, un bras escorchi, et y tait comme un lait bouillyi.<br/>
<br/>
M&eacute; j'tais rouoge coumme un co; nos v'la a nos entre hertchinai pour un quart d'heures de temps, j'tai au sien qu'en dirait l'pus. Joe a tait quatre jours sans m'rpaslait.<br/>
<br/>
Man vase pour tout l'bein d'jerri y'm semble q'j'n&eacute;rais pas voulu m'en d&eacute;parti, mais j'tait fini.<br/>
<br/>
</div><div align="center">* * *<br/>
</div><div align="left"><br/>
Quand not' fille avait portait ses souyiais pour &ecirc;tre ergr&egrave;s, Joe lis dits: vein les ramassai vendredi au s&eacute;, y s'sont pr&ecirc;ts pour t&eacute;.<br/>
<br/>
La v'la allait l'vendredi au s&eacute;. La cordounnie tait remplyie d'hoummes a paslait d'spring cleaning. Souky du Vivi tait l&agrave;; y tais a l'excit&eacute; touos l'hoummes, tous, contre l'spring cleaning.<br/>
<br/>
Souky tait en faveur yi. Dans un temps la v'la presque enragie, ou lus dits: l'spring cleaning a sauvait la vie a des milles persounnes. Y'ieun d'hoummes lis dits: ch'est chein qui fait q'y'a tant d'monde sans travas, les gens vivent si longtemps.<br/>
<br/>
Souky dits: si t'chtai m&eacute; a en d&eacute;cidai j'frais un grand creux et touos l's'hoummes qui sont contre l'spring cleaning j'lais mettrais d'dans, et j'lus estreuillais eune bouctais d'ars&eacute;nin sus la t&ecirc;te.<br/>
<br/>
Missis Gargni empoigni Souky, et l'emmnit. Y tait temps! Yieun d's'hoummes criyit: Missis Gargni, sprayais Souky avec d'l'ars&eacute;nin, sen cherv&eacute; est affectait, oulle a des p'tites Beetles dans les ch'veux, y s'en vont lis q'iergi la t&ecirc;te, in l'y restera pas un ch'veu. Un autre dit: Souky s'ra bald-headed d'vant qu'arrivait au Vivi.<br/>
<br/>
Joe les laissait, yi avait occuo m&agrave; dans sen bras.<br/>
<br/>
Siz Joe l'Mougni, lus grand mitheux a tait d'pichi.<br/>
<br/>
Siez Adam L'Huquet lus biau grand portrait d'la reine Victoria quand ou desbertchi en Jerri a tait b&ucirc;chi.<br/>
<br/>
Siez not't' gar&ccedil;on y n'ont yieu presque rein d'pichi, un chucri et deux piats a fruit.<br/>
<br/>
Mais siez Ma&icirc;tre Jacques Tourgis, lus biau tapis qu'avait couatait presque vingt louis fut mins en bredelles!<br/>
<br/>
</div><div align="center">* * *<br/>
</div><div align="left"><br/>
Par une magnifique jour, pas un nuage, y faisait grand caud. Missis Tourgis dits a Marie: y faut deshallait l'tapis pour l'airai. L'Ma&icirc;tre et m&eacute; j'nos s'nallons nos proumnait; si l'temps s'couvrait et q'yierait autchun seigne d&eacute; pyis; tu rentreras l'tapis. Oui, Oui! Madame!<br/>
<br/>
D'vier deux heures et d'mie, Marie s'en fut ermu&eacute; l'bestchias dans l'clios d'bas, et trouvi Louise Averty, et les v'la a paslait du &quot;Spring cleaning.&quot; Marie n'tait pas praissie. Yeun des viaux qui tait dans l'estable abannonni et l&eacute; v'la a mangi l'tapis. L'grand tchen d'Terre-Neuve l&eacute; vit, et s'en va yaidji; le viaux tait tout raisjoui, les v'la a s'entre yaidji - ieune hallait d'un but, et l'autre d&eacute; l'autre, ils l'minchirent, l'saccagirent lus boulais d'sus et l'triyais du mus qui pouvaient; quand vint un temps l'tapis n'tait q'des d&eacute;bris, ien restait a peu pr&egrave;s grand coumme un d'vant&eacute;, et l'tchen l'emporti et alli l'enfoui dans l'bas d'un c&ocirc;ti. marie rencontri l'viau tchi tait a jibait dans un b&ecirc;tchait d'patates; la v'la souentre mais pas moyen d'lattrapp&eacute;, y's sauvait d'un clios dans l'autre, et pour eune heure et demie y fit couaure Marie; Quand y fut rentrai dans san cottin, Marie tait a but ou n'en pouvait pus. Et bein! ou dits: il est quatre heures et d&eacute;mie, j'm'en vais rentrer man tapis. Quand ou vint a vais pour san tapis, j'tai d'des d&eacute;bris; Marie faillit saisvannit.<br/>
<br/>
Quand Ma&icirc;tre Jacque et sa femme ervinrent et q'Marie lus dis pour l&eacute; tapis, y furent coumme paralysez et s'mindre a s'entre ergardait, et les v'la tous a pieurrai.<br/>
<br/>
L'bouon houmme Ma&icirc;tre Jacques dit: pour m&eacute;, j'voudrais vais tout l'spring cleaning au fond d'la m&eacute; pour jammais n'en rouait paslai. Missis dit: m&eacute;, j'voudrais vais tous les tchens et viaux dans la 'Saline Bay&quot; pour jammais n'en r'vais. Marie dit:  &quot;<i>moi- je dis! quand on veux sortir un tapis d'un si haut prix; on ne devrait pas aller se promener, on devrait en soigner, comme cela, on aurait des veaux, des chiens et un beau tapis et tout le monde seraient r&eacute;jouis, au lieu d'&ecirc;tre &agrave; pleurer sur ce qui autait pu &ecirc;tre &eacute;vit&eacute;.</i>&quot;<br/>
<br/>
Eh bein s'fit Mess Tourgis, ch'est ocquo la Marie qui a l'pus d'avis.<br/>
<br/>
</div><div align="center"><i>* * *</i><br/>
</div><div align="left"><br/>
Siez Rachel Larbalestchi san bouan suit a tai tr&eacute;butchi; oul avait ieune fmme a yaidyi et oulle avait emmnait san mousse avec yi. Tandi qui taient a essecou&eacute; l'tapis; l'mousse trouvi eune <b>pottais</b> d'peinture et un pisciaux et peignit l'suit. Quand y r'vindre dessecouer l'tapis l'mousse tait d'ouoyi d'pis la t&ecirc;te es pis; et l'suit tout ruinait. Missis Larbalestchi failli sesvenni, ou faisait pitchi.<br/>
<br/>
</div><div align="center">* * *<br/>
</div><div align="left"><br/>
Siez not' neveu Clem, yen eu du tripo a lus spring cleaning; les filles dirent &agrave; lus memm&eacute;e: faut av&eacute; Jane a nos aidji a not' spring cleaning, chest l&agrave; la hardelle pour vos touann&eacute; un mainsnage, not'r' spring cleaning n'sait pas long. Nen, m's'esfants, mais y pouaurrait &ecirc;tre bein large. Jane est trop brusque. Enfin, faites coumme ou souhaitrez, s'fit la bouonne femme.<br/>
<br/>
Au jour dit, Jane arrive. Allons! s'fit Jane, faut s'y mettre, pas d'lendottis.<br/>
<br/>
La bouonne femme dits a Jane: faudra ergardait bein a ma bouonne armoithe fran&ccedil;aise, tu v&eacute; bein Jane les biaux panniaux <b>kerevais</b>. Sus un pannait &quot;le d&eacute;luge&quot; et sus l'autre &quot;l'Arche d'No&eacute;.&quot; Faut ergardait bein d'n'pas la grimm&eacute;. Jane dits: j'allons la viedji, et touos l's habits et l'grand portrait d'acotait, j'allons mettre tout sus l'liet; et couvri tout avec un lincheu, et pis j'la carrerons pour netti et espost&eacute; l'sz&eacute;rangnis endri&eacute;the.<br/>
<br/>
Ah! s'fit la bouonne femme, faut pas la bouogi car oulle a un pi amaintchi descollait, et ou pourrait s'cant&eacute;.<br/>
<br/>
Jane dits: n'qumenchis pas &agrave; nos emb&ecirc;t&eacute;! Yeune des filles lis dits: &quot;memm&eacute;e, va-t'en.&quot; Et bein oui - j'men vais car j&eacute; sis a la vais, faite d'vote mus m'e'esfants.<br/>
<br/>
Quand la bouonne femme fut horte, Jane dits: y vos emb&ecirc;te chest viers l&agrave;, dans le m&ecirc;me temps, ieune des filles vit eune p&eacute;tite souoris qui tait annichie contre ieune des pis. Vite! l'ca s'fit Jane. Un biau persian raide bouon a la vermeine. L'ca manque la sourie. Jane qu'avait sa bringe estprouve a la squeezi contre ieun des pis d'larmoithe; l'pi estcapi, l'armoithe tchullbuti, Jane estprouvi &agrave; l'aart&eacute;nin; ou s'desfits l'bras, le liet fut d'pichi, et eune portrait d'la reine Elizabeth, et eune montre enveloppais dans du papi pour l'ptit Johnny; d'sen parrain Mess Le Dain, les panniaux d'larmoithe tais minchis, l'ca e&ucirc;t les sens touannais, volit l'travers d'la f'n&ecirc;tre, tchi sus la greenhouse, passe l'travers d'eune ozaine, l&eacute; v'la dans la citerne et f&ucirc;t niet.<br/>
<br/>
Jane s'en fut siez yi et les laissi a lus desbrouilli.<br/>
<br/>
J'nai pas b&eacute;soin d'vos dithe tchain q'la bouonne femme lus dits, quand ou vit l'd&eacute;sordre. Seulement, ou lus dits: ous abr&eacute;gis mes jours m's'esfants, y faut pensait a m'surait la largeur. V&egrave;re memm&eacute;e, s'fit ieune des filles, mais faut m'surer la longueur d&eacute;vant la largeur. V&egrave;re ma p'tite, mais faut m'surer kes deux d'vant q'menchi.<br/>
<br/>
Quand l'Roi et la Rein vaindrais en Jerri siez Clem l'spring cleaning est fini, mais l'derni&eacute; mot n'est pas sus en &ecirc;tre ou&iuml;.<br/>
<br/>
Tchique jours apr&egrave;s, Jane vins les vais, oulle avait l'bras tout enfiait. Missis lit dits: tu nos en fis eune messe l'autre jour; ma bouonne armoithe est compi&egrave;tement ruinais.<br/>
<br/>
J'en ai grand r'gret s'fit Jane, pour l'amour d&eacute; men bras. La bouonne femme lis d'mandit s'oulle avait fait tchicque choses &agrave; sen bras. Oui, j'yai mins un pousso d'ortchis et d'rhubarbe; mais v'la qu'in ya fait d'rein. J'tai l'Frank qui m'avait r'k&eacute;mandait chounna, mais tchiqu'uns m'ont dit q'chest un farceux.<br/>
<br/>
Savous-bein q'lann&eacute;e pass&eacute;e j'fut a un tas d'maisons lus aidji a lus spring cleaning, et persounne de yieux n'mont erd&eacute;mandai ch'tannais.&quot;<br/>
<br/>
&quot;J'men vavis pas,&quot; s'fit Missis. Et ieune des filles lis d'mandi s'oulle avait tait tchque bord tch'tannais? Oui, j'tais siez d'z'Angiais qui sont v'nus d'meurait par siez nous; j'avait onze appartements a spring cleanait.<br/>
<br/>
Et pis ichin la deuxi&egrave;me maison.<br/>
<br/>
Yieune des filles lis d'mandit. D'pichi-tu tchique choses siez l'z'Angliais? Oui, l'premi jour yavait un washstand avec l&eacute; haut en marbre, i'n'pouvais pas l'bouogi &agrave; men go&ucirc;t, j'mins m'nespaule souos eune carre et v'la l'washstand qui t'chulebute, canne et baisine, tout fut minchi; la slab d&eacute; marbre passit l'travers du pianchais, et cracque en deux. In criyais pas qu j'savais l'angliais; y dirent: &quot;What a silly little woman,&quot; et a quatre heures im renvirent siez-m&eacute;, im payirent et j'comprins qu'im dirent: &quot;No more come! Finish.&quot;<br/>
<br/>
J'nis fut qu'un jour et pis l&eacute; lend'main j'menvins siez-vous.<br/>
<br/>
La bouonne femme lis dits: Et bein! j'tait bein un jour de trop ichin! et j'esp&egrave;che Jane q'tuas apprins ta lesson.<br/>
<br/>
J'n'apprends pas d'lessons Missis jen'vais pas a l'escole! j'tchiti &agrave; djix ans.<br/>
<br/>
Memm&eacute;e! n'ly pasle pas d'autre, s'fits yeune des filles. &quot;Ch'est eune idiote.&quot;<br/>
<br/>
Justement l'Clem entrit et dits: Vethjia tues eune vraie idiote, eune grande babaine. Chn'est pas vrai, j'nen sis pas ieune, eune idiote. ma pouarre Jane, s'fit la bouonne femme, t'une sait pas seulement tchest q'chest qu'eune idiote!<br/>
<br/>
Jane, toute masrie dit: si! j'sai bein tchest q'chest q'eune idiote! car Frank m&eacute; l&agrave; dit. Chest eune personne qu'&agrave; les mains piennes d'erfraideuses et d'verrus.<br/>
<br/>
Les v'la tous prins a rire comme des bossus, Clem en t'nait ses c&ocirc;tais, et en bouffant, dits: Jane, quand tu r'vindras apporte-nous tan photo, et l'certificat d'docteu &agrave; Frank.<br/>
<br/>
<div align="center">* * *</div><br/>
<br/>
A &quot;La Pulente&quot; le spring cleaning n'a pon tait trop bein. Missis Taubert, un matin qui faisait biau temps, ou dits &agrave; Louisa sa servante et &agrave; la femme d&eacute; journais: j'men vais en ville et j'men vais prendre la &quot;Jay-M. Tea,&quot; et j'ervindrait a quatre heures et d'mie. Ou s'escouerrais l'grand tapis! Quand la bouonne femme fut horte, Louisa dits: a la femme de journais, faut deshallait l'tapis, pour l'airai d'vant l'essecou&eacute;, faut l'tra&icirc;n&eacute; &agrave; la gr&egrave;ve dus l'sabion; et tandit qui s'ra a air&eacute; j'irons s'crobb&eacute; la pantry. N&eacute; v'la l'tapis sus la gr&egrave;ve. La femme d&eacute; journais fits ermertchi &agrave; Louisa qu'la m&eacute; montait.<br/>
<br/>
Louisa dits: j'avons bieau l'temps! n&eacute; q'menche pas a avait la p&eacute;pis!<br/>
<br/>
Quand la pentry fut scrobbais, n&eacute; v'la nos gens allait cherchi lus tapis.<br/>
<br/>
Y nageait! au paslais! q'yen eu eune sc&egrave;ne quand la bouonne femme ervint d'la ville.<br/>
<br/>
&quot;J'nai pas b&eacute;soin d'vos l'explitchi, tout l'monde d&eacute; Jerri l'a ou&iuml;.&quot;<br/>
<br/>
La bouonne femme tait enragie quand ou vit sen tapis et ou dits: l'annais tchi veint quand y m'en couotrait djix-huit chents louis; men tapis s'a' escouet sus l'd&eacute;p&ocirc;t a vraic.<br/>
<br/>
La femme de journais fit un brai et dits: Ah! j'vos en pris! n'allais pas despens&eacute; djix-huit chents louis! les gens diront qu&eacute; s'sait eune vraie folie. Louisa et m&eacute; j'pouorrons vos l'essecou&eacute; pour chent louis. Nennin! s'fit la bouonne femme, j'lerrait sans cas essecou&eacute; &agrave; Gouaray!<br/>
<br/>
Louisa ly dis: j'vis djernis y vaux en couotera pus d'chent louis s'oulle l'avez essecou&eacute; &agrave; Gouaray, puissequ'ou t'nais a l'av&eacute; essecou&eacute; sus un d&eacute;pot &agrave; vraic.<br/>
<br/>
J'acons &eacute;tout ieu eune lettre d'nos gens &agrave; St. Ouen, l'spring cleaning a tait bein.<br/>
<br/>
Les hoummes ont aidji a essecou&eacute; les tapis et disaient: faut nos desp&ecirc;chi pour fini avant foui.<br/>
<br/>
Les femmes chantaient en faisant lus tripo, l'shoummes lus disais: Faut pas vos desrangi d'coutchi, nou peut bein s'gr&egrave;s pour eune fais.<br/>
<br/>
Et y n'ont pas yieu rein d' d'pichi et ch&acirc;tchun tait resjoui. coumme disait nos gens, vaudrait mus en avait deux fais q'd'y mentchi ieune.<br/>
<br/>
V'la l'esprit qui faudrait par tout jerri. Ou pouvais en jugi par tout chein qu'ou v'nais d'ou&iuml;.<br/>
<br/>
&quot;Si l'spring cleaning est bein condit ch&acirc;tchun peunt en jou&iuml;.&quot;<br/>
<br/>
L'spring cleaning a qu'menchi quand Adam et Eve firent lus premi suit.<br/>
<br/>
Et tandi q'sus la terre un d'scendant d'Adam s'trouvera jammais l'spring cleaning n&eacute; finira.<br/>
<br/>
<br/>
<i><a href="maugi.html">J.M.</a></i><br/>
<i>1933</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="nettvoc.html">La nettithie en J&egrave;rriais</a><p>

<li><a href="painspringclean.html">Spring clean interferes with letters</a><p>
<li><a href="cahouain_springcleaning.html">Spring Cleaning</a><p>
<li><a href="lundilavage.html">Lundi l'lavage</a><p>
<li><A HREF="fatal.html">Le Fatal Lundi</A><p>
<li><a href="barometre.html">Man Barom&egrave;tre!</a><p>
<li><a href="pmlavage.html">L&eacute; Lavage &agrave; la Merrienne</a><p>
<li><a href="pmstrike.html">Une 'Strike' &agrave; Portinf&eacute;</a><p>

<li><a href="pmhousework.html">Ph'lip does a spot of Housework .. and catches it from Merrienne</a><p>
<li><a href="painhousehold.html">Piteur complains of household management</a><p>
<li><a href="gdfya80ans.html">Y'a huiptante ans</a><p>
<li><a href="shampoo.html">&#147;Tu m'lav'thas et j&eacute; s'sai pus blianc qu'la n&eacute;&#148;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

