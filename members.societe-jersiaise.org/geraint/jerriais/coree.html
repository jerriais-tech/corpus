<HTML>
<HEAD>
<TITLE>En Cor&eacute;e</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>En Cor&eacute;e</h2></font></center><p>


<a href="delamare.html"><IMG SRC="delamare.gif" WIDTH=350 HEIGHT=142 border=0 align="right" alt="Countes d'un &Egrave;rv'nu"></a>

'Y'a tchique temps,' s&eacute; fit l'Ph'lip Desclios qui r'venait de mett' ses vaques &agrave; l'herbe, 'j'taimes &agrave; p&acirc;ler d'l'exp&eacute;rience tchi fallait pour suivre eun m&ecirc;tchi coumme le tchein, et tu m'dis que le mains d'exp&eacute;rience qu&eacute; nous a l&eacute; mus qu'nou's'd&ecirc;pliauque. V'l&agrave; tchi m'semblye dr&ocirc;le, expliqu&eacute; m&eacute; pourtchi.'<br/>
<br/>
'Eh bein, par exemplye,' j'lis dis, en dgi&ecirc;z'neu' chent trentehuite, quand j'n'avais 't&eacute; au Japoun qu&eacute; mains qu'deux ans, et que j'n'avais qu&eacute; just&eacute;ment vingtquatre ans, m&eacute;n Ambassadeur m'envyit &agrave; Seoul en Cor&eacute;e, tchi dans chu temps-la faisait partie d'l'empire du Japoun, coumme Consul-G&eacute;n&eacute;ral agissant.'<br/>
<br/>
'Mais,' j&eacute; m'fis &agrave; m'n Ambassadeu, 'j'n'y counnais rein, du travas counsulaithe'! <br/>
<br/>
'Bah, bah,' i'm' r&ecirc;pounnit, ' n&eacute; t'g&ecirc;nes pas, tu pourras t'desbrouailli. Y'a l&agrave;-bas &agrave; Seoul eun s&eacute;cr&eacute;taithe du noum d'Donaldson qui sait tout ch'ya &agrave; saver au sujet des affaithes counsulaithes, et ches li qui f'ra l'travas. Tu n'&eacute;thas rein &agrave; faithe dans l'office qu&eacute; d'mett' ton noum &egrave;s documents qu&eacute; Donaldson t&eacute; pr&eacute;par'rat, et tu pourras continuer ta vraie t&acirc;che, d'apprendre l&eacute; Japounnais.'<br/>
<br/>
'Et d'm&ecirc;me, m&eacute; v'la hors en Cor&eacute;e. A la gare &agrave; Seoul Donaldson 't&eacute; l&agrave; &agrave; m'attendre. I'paraissait raide bouan g&acirc;s. Mais dans la v&eacute;tuthe en nos allant au Counsulat-G&eacute;n&eacute;ral i'm'dit que j'tais v'nu juste en temps pour aller &egrave;s partis et r&eacute;uniouns qu&eacute; tout l'monde 'taient &agrave; li' dounner, car i's'n'allait rentrer en Angli&eacute;terre dans trais jours.<br/>
<br/>
'Ah bein, tu penses, mon Ph'lip, l'&ecirc;ffet que v'l&agrave; tchi fit sus m&eacute;! Persounne &agrave; Tokyo, pas m&ecirc;me l'Ambassadeu', ne m'avait dit qu&eacute; Donaldson s'n'allait tchitter si vite et que v'l&agrave; tchi s'n'aller m'laissi tout seu' &agrave; coundithe l's'affaithes du Consulat-G&eacute;n&eacute;ral. Dabord, v'la tchi m'fit hardi m&acirc;rri, mais apr&egrave;s tchiqu' temps j&eacute; m'mins &agrave; rithe et je m'dis: 'Boun, si chest d'm&ecirc;me qu'i' veullent s'y prendre, et bein m&eacute;, j'sis pr&ecirc;t'.<br/>
<br/>
'Eh l&eacute; v'l&agrave;, mon Ph'lip, trais jours apr&egrave;s m'n'arriv&eacute;e, l&agrave;-bas je m'trouvis tout tout seu'. J'n'avais qu'eun esp&egrave;ce d&eacute; s&eacute;cr&eacute;taithe japounnais, mias j'savais bein qu'i' tait espioun et qu'il allait racounter &egrave;s militaithes japounnais tout ch'tchi s'passait dans m'n'office. L'office 'tait dans eun vi&egrave;r b&acirc;tisse et entre ma chambre et la sienne au s&eacute;cr&eacute;taithe y'avait eun mani&egrave;the de vitchet. J'm'ap&eacute;rchus tout d'suite qu&eacute; l's&eacute;cr&eacute;taithe gardait tr&eacute;jous chu vitchet ou'ert, pour vaie et entendre, chein tchi s'passait dans m'n office, mais je n'dis rein et ne freumais l'vitchet que quand j'avais eun client. <br/>
<br/>
Mais eun buoan jour quand j'arrivis dans m'n office l&eacute; vitchet 'tait ou'ert et y'avait, assis avec le s&eacute;cr&eacute;taithe, eun gendarme militaithe japounnais. Le m&ecirc;tchi d'ches gendarmes-l&agrave;, ch'tait l'm&ecirc;me qu&eacute; du Gestapo en Allemagne. Bein seux, i'n'avait autcheun drouait de v'ner s'installer dans m'n office, mais j'crai bein qu&eacute; l'gestapo japounnais pensaient qu'eun janne gamin coumme m&eacute; &eacute;thait ieu peux d'trouver &agrave; r'dithe. Mais i'n' s&eacute; n'taient pas rendus coumpte que j'tais J&egrave;rriais! J'&eacute;rgardis chu p&eacute;rrot &agrave; travers le vitchet et j'li dis d'aver &agrave; sorti et de n'jamais rentrer, ni li ni autcheun aut' membre &eacute;d police, dans mon Consulat-G&eacute;n&eacute;ral sans ma permissioun. I'tait furieux, mais quand i'vit que j'n'allais pas m'laissi &ecirc;ffriter i' sorti et j&eacute; n'r'vis pas.'<br/>
<br/>
Le client qu&eacute; j'avais avec m&egrave; quand v'l&agrave; tchi s'arrivit 'tait membre du club des &eacute;trangi&egrave;rs. I'n'aimait pas du tout les militaithes japounnias et i' racounti avec pliaisi &agrave; touas ses parchouni&egrave;rs &agrave; la barre du club comment qu'chu janne g&acirc;s en ch&egrave;rge du Consulat-G&egrave;n&egrave;ral avait m&icirc;nt &agrave; la porte eun membre d'la Gestapo japounnaise, chein qu'ses sup&eacute;rieurs, qu'avaient d'l'ex&eacute;rience, n'&eacute;thaient jamais &ocirc;s&eacute; faithe. Et quand i'l'entenditent, touas les membres du corps counsulaithe, que passaient pus d'temps au club qu'i' n'faisaient dans lus offices, s&eacute; d'mand&icirc;tent coumment qu&eacute; j'allais m'en d&ecirc;haller.<br/>
<br/>
Apr&egrave;s tout s'nou'savait s'y prendre, nou'm' mettait pas eun membre d'la police militaithe japounnaise a la porte! Si j'avais ieu pus d'ex&eacute;rience, i' s'disaient, j'm s'rais pr&icirc;nt autr&eacute;ment, et j'n'&eacute;thais pas fait eun enn'm&icirc;n du Gouverneu' d'la Cor&eacute;e, qui tait g&eacute;n&eacute;ral et l'chef de' la police militaithe. 'Mais l&eacute;-v'la, i's'faissaient, 'chu d'la Mare l&agrave; est tout janne, et i' manque d'exp&eacute;rience'. Le Counsul-G&eacute;n&eacute;ral de l'Am&eacute;rique, qui tait Doyen du Corps Counsulaithe, m&eacute; d'mandit d'aller l'vaie, et i'm'dit qu&eacute; j'n'avais pas agi coumme i'faut, et qu&eacute; j'avais fait grand tort &egrave;s rapports entre &eacute;l Corps Consulaithe et l'Gouverneu d'la Cor&eacute;e.<br/>
<br/>
'Mais, vai-tu, mon Ph'lip, dans chu mounde tout n's'arrange pas tr&eacute;jous au gr&eacute; des gens q'ount d'l'exp&eacute;rience. I's'adounnit qu&eacute; tch&icirc;nze jours pus tard ch'tait l'jour de naissance d&eacute; l'emp&eacute;reur du Japoun. Le Gouverneu avait tr&eacute;jous chu jour-l&agrave; eune r&eacute;unioun du Corps Counsulaithe pour f&eacute;liciter et payi resp&eacute; &agrave; l'emp&eacute;reu'. Puisqu' dans le Corps Counsulaithe j'tais l'seul qui p&acirc;lait l'japounnais assez bein, ch'tait m&eacute; qu'eus &agrave; faithe l&eacute; discours d&eacute; f&eacute;licitatioun. Quand j'fus fini, l&eacute; Gouverneu' qui n'tait vra&icirc;ment pas mauvais g&acirc;s s'appr&eacute;chit d'm&eacute; et m'dit: 'Jusqu'aniet j&eacute; n't'aimais pas trop, car j'savais bein chein qu't'avais fait &agrave; ieun d'mes agents, mais apr&egrave;s aver entendu ton discours aniet, j'sai bein qu't'es bouan r&eacute;pr&eacute;sentant de ton gouv&eacute;rnement mais &eacute;tout buoan am&icirc;n du Japoun. J't'asseuthe que j&eacute; n'm'envais pas envier d'autres de mes agents espiounner sus t&eacute; dans t'n office'.<br/>
<br/>
'Moussieu l'Gouverneu&quot; j'lis r&ecirc;pounnis, 'ou pouvez en envier autant qu'ou' voudrez, mais m&eacute; j'vous asseuthe que si ous en enviez d'autres, i' s'rouent mints &agrave; la porte &eacute;tout'.<br/>
<br/>
Le General s'&ecirc;bouffit d'rithe. 'Tchi bouanne chose', i's'fit, 'd&eacute; n'aver, coumme t&eacute;, autcheune exp&eacute;rience. Si t'avais t&eacute; coumme tes coll&egrave;ges counsulaithes ichein bein pus vi&egrave;rs et avec bein pus d'exp&eacute;rience qu&eacute; t&eacute;, tu n'&eacute;thais jamais &ocirc;s&eacute; m'dithe d'it&eacute;. T&eacute; et m&eacute;, j'allouns bein accorder'. Et en effet, d&egrave;s chu jour l&agrave;, j'nos accord&icirc;mes coumme deux clioches.<br/>
<br/>
<p>

<i><a href="delamare.html">Le Vi&egrave;r Trin'tais</a></i><br>
<i>23/4/1992</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>

<li><a href="japounnais.html">Les Japounnais</a><p>
<li><a href="japonadlm.html">Au Japon &egrave;s ann&eacute;es 1930s</a><p>
<li><a href="thailandeadlm.html">En Thailande</a><p>
<li><a href="terroristesadlm.html">L'Ambassadeu et les terroristes</a><p>
<li><a href="diplomatique.html">Eun Incident Diplomatique</a><p>
<li><a href="georgebrown.html">George Brown et l'Foreign Office</a><p>
<li><a href="singapour.html">Singapour</a><p>
<li><a href="payscauds.html">Les Pays Cauds et les Pays Frais</a><p>
<li><a href="services.html">Les Services hors pays</a><p>

<li><a href="gdftou1.html">En fa&icirc;thant l'tou du monde...</a><p>
<li><a href="gdftou2.html">En fa&icirc;thant l'tou du monde...</a><p>
<li><a href="lettrejerriaise2.html">La Lettre J&egrave;rriaise</a><p>
<li><a href="ramadan.html">Ramadan</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>
</HTML>

