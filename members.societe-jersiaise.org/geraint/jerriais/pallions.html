<HTML>

<!-- Mirrored from members.societe-jersiaise.org/geraint/jerriais/pallions.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
<HEAD>
<TITLE>Les pallions &agrave; St. Ou</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les pallions &agrave; St. Ou</h2></font></center><p>

Ch'a tr&eacute;jous 't&eacute; bein connu qu&eacute; les douze p&acirc;raisses en J&egrave;rri ont 't&eacute; diff&eacute;thentes. V'l&agrave; tchi s'comprend, pe't-&ecirc;tre, mais la p&acirc;raisse la pus r'nomm&eacute;e, tant qu'&agrave;, est la cheinne d&eacute; <a href="st_ouen.html">St. Ouain</a>. A ch't heu, pouortchi? Eh bein, sus bein des sens, et l'histouaithe d&eacute; l'&icirc;le s'y'accorde. &Ecirc;louongnie dans l'Nord-Vou&ecirc;t, St. Ou prannait pr&eacute;f&eacute;thence dans les Seigne&ucirc;thies d' l'&Icirc;le, &eacute;tant &eacute;tout sus d'aut's sens pus &icirc;nd&eacute;pendante et cons&egrave;rvatrice. Du temps d'la Milice Rouoyale les soudards St. Ouonnais allaient tr&eacute;jous l'avant. Et pis l&eacute; d'vis des vi&egrave;rs St. Ouonnais a tr&eacute;jous 't&eacute; diff&eacute;thent. Ch'la, dgia, n&eacute; veurt pon dithe qu&eacute; l&eacute; p&acirc;l&icirc;n des gens des aut's p&acirc;raisses n'est pon aussi bouon. I' y'a eune d&eacute;mi&eacute;-douzaine d&eacute; chein tchi s'appelle des &quot;&icirc;lots linguistiques&quot;, et m&ecirc;me pus, en J&egrave;rri, et v'l&agrave; tch'est hardi &icirc;nt&eacute;r&ecirc;ssant. Eh bein, n'en v'l&agrave; assez, of&ucirc;che, comme &icirc;ntroduction.<br/>
 <br/>
J'avons &agrave; St. Ou un nom d&eacute; lieu qu&eacute; nou n'trouve dg&eacute;the ailleurs. J'ai viagi gentiment dans l'&Icirc;le dans man temps, mais j'n'ai janmais ou&iuml; p&egrave;rsonne nommer telle ou telle pliaiche L&eacute; Pallion. &Agrave; St. Ou j'en avons au mains six, d&eacute; ches pliaiches ou endraits nomm&eacute; l'Pallion. Nou les conna&icirc;t, et les v'ch&icirc;n: <br/>
<br/>
I' y'a <b>L'Pallion</b>, ou <b>L&eacute; Pallion</b>, &agrave; La Ville Bagot, &agrave; la sortie d'la maiethon app'l&eacute;e L&eacute; P'tit Vallon; <b>L&eacute; Pallion</b> &agrave; c&ocirc;t&eacute; d'la brecque du Clios d'St. George et tout pr&egrave;s l'entr&eacute;e du Mangni d'V&icirc;nchelez d'Bas; et pis, &agrave; eune affaithe d&eacute; trais chents v&egrave;rgues d&eacute; ch't&icirc;-ch&icirc;n, <b>L&eacute; Pallion des Doubl'yes Caches</b>, en entrant dans La Rue du Nord; <b>L&eacute; Pallion</b> au haut d'La Tchithi&eacute;the &agrave; Sablion, en d'houors d&eacute; La Ville au Bas et pas liain du Mont Va&ucirc;tchi, et &eacute;tout <b>L&eacute; Pallion</b> &egrave;s Landes, pas liain d'La Rue d'La Trappe. Pis acouothe un autre, <b>L&eacute; Pallion</b> au haut du Mont du Vallet. <br/>
<br/>
Ah &ccedil;a, et bein, un <b>Pallion</b> a 't&eacute; un lieu d' rencontre ch'est seux pouor des chents ans o&ugrave;' est qu'les gens d'un va&icirc;thinn&eacute; s'assembliaient pouor flianneter, pouor faithe du fliann&eacute;, ou faithe d&eacute; la laine comme nou dit &eacute;tout. Et ch'tait, tout s&icirc;mpli&eacute;ment, pouor <b>p&acirc;ler</b>. &Agrave; des bords en Nouormandie l&eacute; mot <b>p&acirc;ler</b> s&eacute; dit &eacute;tout pouor l&eacute; Fran&ccedil;ais &quot;parler&quot;. <br/>
<br/>
Allons, n&eacute; v'l&agrave; don d&eacute; tchi vrai St. Ouonnais!<br/>
 <br/>
<i><a href="lemaistre.html">F.L.M.</a></i><br/>
<i>Les Nouvelles Chroniques du Don Balleine, 23/24, Nou&eacute; 1994/R'nouv&eacute; 1995<br/>
</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gdfpallion.html">L&eacute; Pallion</a><p>
<li><a href="gdfpallion2.html">L&eacute; Pallion</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pallions.html by HTTrack Website Copier/3.x [XR&CO'2014], Tue, 15 Jul 2025 13:59:14 GMT -->
</HTML>

