<HTML>
<HEAD>
<TITLE>Electioneering secrets</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Electioneering secrets</h2></font></center><p>

J'y soummes touos les tres a tig-de-corps. Partout ou&egrave;s qu'y'a opposition, j'avons 't&eacute; engagis, et j'vos promets qu'y'a d'la moustr&eacute;thie. Ni&eacute;t et jour, plyie ou vente, quand bin m&ecirc;me i' tch&egrave;rait des halbardes le bu pointu en bas, rin n'nos emp&ecirc;ch'cha d'&ecirc;tre par les c'mins. Nou nos a fourni des livres se Rat; j'avons des listes toutes pr&eacute;path&eacute;es; y'en a qu&eacute; j'prends a man compte; y'en a qu'ch'est Lon&ocirc;re qu'en souogne, et La&iuml;z&eacute; en a sa brachie &eacute;tout. Comme cheunna, n'y'&eacute;tha pas un seul &eacute;l&eacute;cteur - la iou qu'y'a conteste - qui n'v&egrave;rra au mains un membre de la famille. et y'&eacute;tha bin du ma' si l'sien a tchi qu'j'&eacute;thons suffli&eacute; tchiq' chose a l'ouothelle n&eacute; vote pas du bouan bord.<br/>
<br/>
Ch'est Lon&ocirc;re, a sa toute fine seule, qu'a invent&eacute; l'truc qui s'en va faithe g&acirc;gnyi touos nos candidats; ch'fut dans un r&ecirc;ve que l'affaithe lius vint; et quand ou nos en p&acirc;sli, es d&egrave;sjeunnant, j'l'emni avec m&eacute; tout d'un co a un &quot;cabstan,&quot; j'cach&icirc;mes d'un bord et d'l'autre, et quand j'd&icirc;mes san plian &egrave;s diff&eacute;thents Coumit&eacute;s, tout l'monde lis sauti au co, et ch'tait a tchi l'embrech'chai sus toutes les jooes!<br/>
<br/>
Et coumme j'vos l'disais, j'avons 't&eacute; engagis, touos les tr&eacute;s, pour &ecirc;tre sus touos les Coumit&eacute;s la ou&egrave;s qu'y'a opposition. Tout l'monde s'est mins sou&ocirc;s nos ordres, et nos a promins monts et m&egrave;rvelles si l'affaithe reussit. J'avons carteblianche pour touos nos faux-frais, coumme v&eacute;tuthes, lettres a &egrave;scrithe, chocolat et chucrin quand nou passe eunne p&eacute;tite boutique, et tout l'temps, dans l'armou&eacute;the du comitiroom, d'la galette et du coco pour les femmes, du gin... gerbeer (j'm'en allais qu&acirc;zi roubli&eacute; que j'tais temp&eacute;thant) par le gallon pour m&eacute;.<br/>
<br/>
Pas pour le bin d'un royaume, je n'vos dithais not' s&eacute;cret. J'en r'p&acirc;sl'lons p't'&ecirc;tre apr&egrave;s l's'&eacute;l&eacute;ctions, quand touos - dites que j'vos l'dit - touos nos candidats &eacute;thont 't&eacute; ass&eacute;rment&eacute;s, et que les p&eacute;rdant s'ont a &eacute;xplyitchi a lus femmes ou'&egrave;s qu'touos ch&egrave;s sous la sont pass&eacute;s. Mais, n'y'a pas, d&egrave;s anni&eacute;t j'sis pr&egrave;t a gagi que les siens qui s'ont &egrave;slus pou&ocirc;rront dithe: &quot;Ch'est Piteur Pain et ses femmes qu'ont fait d'm&eacute; un moussieu.&quot; Pour ch'qu'en &eacute;st des perdants, les pou&ocirc;res m&eacute;djans, j'les pliens; mais ch'n'est pas tout a fait d'lus faute. coumme disait l'President d'un Coumit&eacute; l'aut' s&eacute;, en lis passant eunne modjie d'coco: &quot;Si Lon&ocirc;re est pour nous, qui sera contre nous?&quot;<br/>
<br/>
Attendez jusqu'&egrave;s &eacute;l&eacute;ctions! Ous n'allez v&egrave;z tch&egrave;s qu'en s'a. Partout ou&egrave;s qu'y'a Election, ch'est notr' houmme qui vindra d'dans. J'n'ithai pas jusqu'a vos proumettre que ch&eacute; s'a tr&eacute;jous l'miyeu, nan! J'n'ithai pas jusqu&eacute; l&agrave;. Mais, bah! ch'est ti pon tr&eacute;jous a bin pr&egrave;s la m&ecirc;me chose a la fin du compte? Que ch'sait yun, que ch'sait l'autre, l'pain sa tr&eacute;jous trop chi pour les siens qui n'ont pon d'sous, tandi qu'les siens qu'en ont acat'tont d'la rente, et les siens qui cliopinnent n'ithont pon a la dj&egrave;rre.<br/>
<br/>
<i><a href="brambilo.html">Piteur Pain</a><br/>
1916<br/></i>
&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="votevoc.html">L&eacute; vocabulaithe d'la politique en J&egrave;rriais</a><p>
<li><a href="politics.html">La Politique en J&egrave;rri</a><p>

<li><a href="electioneering.html">Electioneering campaign</a><p>

<li><a href="elections_26.html">Electioneering topics</a><p>
<li><a href="painbothsides.html">How Both Sides Shall Win</a><p>
<li><a href="forthcoming.html">Peter on forthcoming elections</a><p>
<li><a href="painelections.html">Piteur discourses on elections</a><p>
<li><a href="elections_1.html">Mister Pain on current events</a><p>


<li><a href="pmmultitude.html">Les Elections</a><p>
<li><a href="gdfelect.html">Eune bouanne &ecirc;lection!</a><p>
<li><a href="pmmembre.html">Pourtchi vouler &ecirc;tre membre d's &Eacute;tats?</a><p>

<li><a href="election.html">Les &Ecirc;lections</a><p>
<li><a href="eslections.html">Des reflexions sus l'zeslections et lus produits</a><p>
<li><a href="balo.html">Vote Secret, ou Votaies Par Balo</a><p>
<li><a href="scrutin1890.html">L&eacute; Scrutin</a><p>
<li><a href="lettre1889.html">A Mousieu l'Editeu d'la &#147;Nouvelle Chronique.&#148;</a><p>
<li><a href="deput2.html">Une D&eacute;putation</a><p>
<li><a href="scrutin1889.html">A Mousieu l'Editeu d'la &quot;Nouvelle Chronique.&quot;</a><p>
<li><a href="ballot1888.html">A Moussieu le R&eacute;dacteu de la Nouvelle Chronique</a><p>
<li><a href="capbreton1888.html">A Moussieu l'Editeu d'la &quot;Nouvelle Chronique.&quot;</a><p>
<li><a href="deput.html">Les D&eacute;putations</a><p>
<li><a href="connaitable.html">Notre Election pour Conna&icirc;table</a><p>
<li><a href="allaischerchi.html">Allais cherchi des voies!</a><p>
<li><a href="election1877.html">L'Histoithe de l'&Eacute;lection Pour La Pi&egrave;che De Conn&ecirc;table Qui Eu Lieu En La Paraisse De La Trintai Le 29 Juillet 1877</a><p>
<li><a href="electrin.html">Election de la Trin'tait</a><p>
<li><a href="electri2.html">Election de la Trin'tait 2</a><p>
<li><a href="laurens1.html">St.-Laurens. - L'&Eacute;lection</a><p>

</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
