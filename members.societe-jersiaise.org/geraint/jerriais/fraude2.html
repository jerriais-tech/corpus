<HTML>
<HEAD>
<TITLE>La fraude en J&egrave;rri l'temps p&acirc;ss&eacute;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>La fraude en J&egrave;rri l'temps p&acirc;ss&eacute;</h2></font></center><p>
 <br/>
<br/>
La fraude en J&egrave;rri fut aut'fais un m&ecirc;tchi hardi profitabl'ye, sustout dans la preunmi&eacute; ma&icirc;ntchi du dgiex-neuvi&egrave;me si&egrave;cl'ye. Et y'a acouothe eune m&acirc;sse d&eacute; gens au jour d'aniet tchi sont bein f&eacute;th&eacute;s, comme nou dit - h&eacute;thitchi&egrave;rs d&eacute; d'pis trais, quat' ou ch<i>&icirc;nq</i> g&eacute;n&eacute;th&acirc;tions des h&egrave;rp&icirc;ns aguen&eacute;s dans la fraude d'aut'fais par lus anch&ecirc;tres. Bein des pi&egrave;ches, dgia, n&eacute; s'en doutent m&ecirc;me pon, et nou n's'en va dg&eacute;the s&eacute; d'menter d'lus faithe &agrave; saver, sans doute. C&egrave;rtains anciens, pouortant, l&eacute; fichaient bein au nez &agrave; lus ennem&icirc;ns quand y'avait occ&acirc;sion! Et, v&eacute;the - y'a acouo des fanmiles qu&eacute; nou conna&icirc;t tchi s'saient p't-&ecirc;t' &agrave; bouler chivi&eacute;the d&eacute; nouos jours au lyi d'porter banni&eacute;the s&eacute;non pouor les cheins tchi v&ecirc;tch&ucirc;drent l'avant &agrave; ieux. <br/>
<br/>
Chu comm&egrave;rce fut d'grand' valeu pour bein d's ann&eacute;es. Et l'affaithe 'tait trait&eacute;e s&eacute;thieusement par les gardes-c&ocirc;tes mais les fraudeurs 'taient souvent acouo pus mal&icirc;ns qu'ieux. En 1826, par exempl'ye, les gardes-c&ocirc;tes f&ucirc;drent dg&egrave;rnis qu&eacute; nou 'tait &agrave; construithe un bat&eacute; d'trente pids pouor faithe la fraude entre l'&icirc;le et l'Angli&eacute;t&egrave;rre. Et pis d&egrave;rch&eacute;, en 1831 la Douanne d&ecirc;couvrit bein des nouvelles triques d'la part des fraudeurs. Ieune &eacute;tait d'muchi eune bo&ecirc;t&eacute;e d&eacute; p'tun dans l'haut d'eune b&acirc;rritchie d'cidre, d&eacute; ch&acirc;que but o&ugrave;'est qu' la ga&ucirc;ge du ga&ucirc;geux n&eacute; pouvait aveindre par la bonde. Eune autre &eacute;tait d'aver des souaies dans les faux c&ocirc;t&eacute;s d&eacute; c&acirc;ss&eacute;es d'oeufs, ou dans des c&acirc;ss&eacute;es d'preunes secques atout preunes haut et bas et des couoches d&eacute; souaie entre. Et pis &eacute;tout, des poutchies plieines d&eacute; p'tun rou&ocirc;l&eacute; pouor &egrave;rsemblier &agrave; des patates - ch&acirc;que &quot;patate&quot; envelopp&eacute;e atout eune finne p&eacute; et rou&ocirc;l&eacute;e dans du pit&eacute; d't&egrave;rre! En 1834 un bat&eacute; p&ecirc;tcheux nomm&eacute; &quot;Rambler&quot; fut saisi dans tchique h&acirc;vre en Angli&eacute;t&egrave;rre ayant &agrave; bord 141 b&acirc;rritchies d'litcheu muchies dans eune fausse c&acirc;le. Enf&icirc;n, pouor donner acouothe eune autre exempl'ye - en 1848 l&eacute; Cap'taine du bat&eacute; nomm&eacute; &quot;Eliza &quot;, ieune des brigues appartenant &agrave; Ph'lippe Nicolle et Cie, ayant 't&eacute; arr&ecirc;t&eacute;, d&ecirc;cliathit chein tchi siet, en traduction. &quot;<i>L&eacute; mat&icirc;n du 8 d&eacute; ju&icirc;n j 'fil&icirc;nmes pouor Bouonne Niet et l&agrave; j 'pr&icirc;nmes &agrave; bord &agrave; bein pr&egrave;s deux tonnieaux et d'mi d&eacute; p'tun, d'la litcheu en b&acirc;rrique, des cigares et du sno qu&eacute; j'm'&eacute;tais accord&eacute; d&eacute; transporter en Galles au taux d&eacute; ch&icirc;nquante louis du tonn&eacute;. Arriv&eacute;s &agrave; Fishguard, ch&icirc;nq jours pus tard, dans les onze heuthes du s&eacute;, j'aidg&icirc;nmes &agrave; mett' la cartcha&icirc;thon &agrave; l'abri. Pis j'nouos en r'v&icirc;nmes en J&egrave;rri atout v&icirc;ngt-deux br&eacute;bis. &Agrave; trais heuthes du mat&icirc;n l&eacute; 22 d'septembre j'finmes route pouor La Gr&egrave;ve d&eacute; L&eacute;, d&eacute; St. H&eacute;lyi, et l&agrave; j 'pr&icirc;nmes &agrave; bord dans les ch&icirc;nq tonnieaux d'fielles d&eacute; p'tun, du sno en balles, des bo&ecirc;t&eacute;es d'cigares et plusieurs poutchies d'th&eacute;e et c&acirc;ss&eacute;es d'litcheu. J 'arriv&icirc;nmes &agrave; Fishguard la niet du 25...&quot;</i>, et c&eacute;t&eacute;ra, et c&eacute;t&eacute;ra. <br/>
<br/>
Eh bein, n&eacute; v'l&agrave; don tchiques p&eacute;tites histouaithes entouor chein tch'&eacute;tait la fraude l&eacute; temps p&acirc;ss&eacute;. I' n'faut pas penser tch'i' n'y'a pon d'fraude d&eacute; nouos jours, sans doute, mais ch'est bein diff&eacute;thent. Ch'est sustout eune affaithe d&eacute; drogues, &agrave; ch't heu, mais autr&eacute;ment ch'est bein p'tit en compathaison au temps p&acirc;ss&eacute;. <br/>
<br/>
<i><a href="lemaistre.html">F.</a><br/>
</i><br/>
&nbsp;<p>

<font size="2">

<I>Viyiz &eacute;tout:</I><p>

<ul>
<li><A HREF="fraude1850.html">Histouaithe du temps d'la fraude</A><p>
<li><a href="fraoudeur.html">Les Frao&ucirc;deur'</a><p>
<li><a href="fraude.html">Eune C&acirc;nchon d'Fraudeux</a><p>
<li><a href="ieaudvie.html">L'ieau d'vie</a><p>

<li><a href="gdfprohibition.html">I' s'en fait d'toutes les sortes, sinon la bouanne!</a><p>
<li><a href="ptunvoc.html">Feunmer</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
