<HTML>

<!-- Mirrored from members.societe-jersiaise.org/geraint/jerriais/cahouain_football.html by HTTrack Website Copier/3.x [XR&CO'2014], Tue, 15 Jul 2025 13:51:22 GMT -->
<HEAD>
<TITLE>Une game de football</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Une game de football</h2></font></center><p>

Y faut que j'vos raconte une game de football qui n'a pas &eacute;tait minse sus les gazettes mais qui aurait attir&eacute; touote la paraisse de <a href="st_ouen.html">St. Ou</a> si nous l'avait advertiser.<br/>
<br/>
Ch'tait l'jour de la batterie &agrave; la machine &agrave; Morville, l'autre Mercredi.<br/>
<br/>
L'jour de d'vant le nouviau fermi de la Robeline, avec ses deux b&eacute;risses alli cherchi la machine &agrave; Bill du bord de Mon Plaisir, en la pus p'tite paraisse de Jerri et oulle s'en vint buan train &agrave; Morville car les carcans &eacute;taient bein anim&eacute;s et rouolles bein huil&eacute;es.<br/>
<br/>
Le lendemain matin, d&egrave;s sept heures, Willo, qu'&agrave; ch&egrave;rge de l'engin avait l'steam &agrave; haut et Bill &eacute;tait l&agrave; avec ses hommes pouor &ecirc;tre seur que touot &eacute;tait pr&ecirc;t et l'engin bein huil&eacute;.<br/>
<br/>
By Gad ly, &eacute;tait dans l'clios &agrave; mettre ses gens en pliache et un p'tit apr&egrave;s un coup de suffli&eacute; apprins que la batterie allait couomenchi.<br/>
<br/>
D'v&egrave;r neuf heuthes nous d'mandi au boss d'v&egrave;s tchille heuthe y fallait aver l'fricot pr&egrave;t. Couomme s'fit l'boss: What? Ma pouore fille je ne peux pon te le dithe car j'avons hardi de travas &agrave; faithe et l'ann&eacute;e pass&eacute;e y fallut des lanternes pouor en finir. Tch&egrave;s que vous en pensez, qui s'fit, en d'mandant l'avis des siens qu'&eacute;taient opr&egrave;s de ly. Y li r&egrave;pondites que d'v&egrave;r chinq heuthes et demie, n'vla qui s'rait assez t&ocirc;t.<br/>
<br/>
D'v&egrave;r di&egrave;z heuthes, le tas de froment &eacute;tait fini et nous arr&egrave;ti l'travas pouor mangi la bouochie. Opr&egrave;s ch'tait l'tas d'avoine et &agrave; une heuthe ch'fut le coup de suffli&eacute; pour dithe que ch'tait le lunch. Et tchi lunch, gar&ccedil;ons! Assez pour en buster.<br/>
<br/>
By Gad &eacute;tait content couomment que l'affaithe allait. Y s'fit: Gar&ccedil;ons vous allez trop raide et j's'rons finis pour 4 heuthes si l'affaithe continue d'm&egrave;ne et m&eacute; qui lus ai dit d'aver l'din&egrave;th pr&ecirc;t pour chinq heuthes.<br/>
<br/>
Jacke de la Cache ly dit qu'&agrave; s'n'avis touot s'rait hors d'vant quatre heuthes.<br/>
<br/>
Oh! mais dit By Gad, j'en avons pus de la maintchi de pass&eacute;. Ergardez iou qu'est l'tas acheteu By Gad, si ch'est d'm&egrave;ne y faudra av&egrave;r une game de football d'vant d&icirc;ner.<br/>
<br/>
D'vant quatre heuthes, Willo donnit le coup de suffli&eacute; pouor annoncer que l'tas &eacute;tait fini et un quart d'heure opr&egrave;s touot &eacute;tait patchi.<br/>
<br/>
L'buanhomme Bill avait bein surveilli son monde, Ollivier avait engra&icirc;n&eacute; magnifiquement, Clary et Hyacinthe avaient fait d'lus mus avec lus vieille pihane et touot l'monde &eacute;tait content et l'travas fait.<br/>
<br/>
Couomme il avait &eacute;t&eacute; d&eacute;cid&eacute; &agrave; l'heuthe du lunch, nos gens se rendithe dans l'clios pouor aver une game de football. Nous tossi pouor choisir son bord.<br/>
<br/>
By Gad &eacute;tait goalie d'un bord et l'buanhomme Bill de l'autre. Couomme back ch'&eacute;tait Gaspard, un homme de paids pouor seur, l's'autres &eacute;taient chacun d'lus bord et la game couomenchi, l'Jack de la Cache &eacute;tant Referee d'pis qui n'fit que r'garder les joueurs.<br/>
<br/>
L'p&egrave;re Nou&eacute; &eacute;tait linesman et avait une job &agrave; watchi que nous n'd&eacute;passe pon la ligne qui d'vait &ecirc;tre bein crotchue &agrave; en jugi par la mani&egrave;the qu'il l'a suivait en zig-zag.<br/>
<br/>
Il arrivi que les gaolies s'trompites de bord, qu'au lieu de coudepisser la football ch'tait un lopin de terre mais enfin l'affaithe alli de charme et jamais nou n'vit dith&egrave;t game m&ecirc;me pon &agrave; Westmount, fouai de Marie Hibou!<br/>
<br/>
Et quand vint la fin, l's'honneurs &eacute;taient d'vis&eacute;es, trais contre trais.<br/>
<br/>
Opr&egrave;s une game couomme chuna, nos gens fites honneur au fricot. Et tchi fricot, gar&ccedil;ons. Une rouelle qui pesait quasiment quarante livres, deux picots, un jambon assez gros pouor nourrir touote une squad de soudards, d'la gache et touotes les sortes, des puddings et du b&egrave;the tant qu'nous en voulait.<br/>
<br/>
Enfin, il y eut opr&egrave;s, une game de nap mais nos gens &eacute;taient un miot fatigu&eacute;s et il y ieut des m&eacute;prinses de faites par ceux qui prenaient l'jack pour l'rouai ou l'carreau pouor l'tchoerr.<br/>
<br/>
D'vant d'lus en aller si&egrave;z ieux, nos gens prites la pr&eacute;caution d'av&egrave;r un buan &quot;night cap&quot; pouor lus garder caud.<br/>
<p>
<div align="center">* * * * *</div><p>

L'autre Samedi, j'tais jutchie sus un grand orme qui crai sus la ferme &agrave; ma&icirc;tre Peter, dans la paraisse au Buan Bergi, quand j'entendis une drole de ronronnerie qui pouor seur n'tait pon la sienne des fontaines du vaisin&eacute;.<p>

J'criyais quassiment que ch'tait l'wireless main nennin ch'tait l'fils &agrave; Charles et s'n'amin Bill qui &eacute;taient &agrave; &eacute;prouver une motorbike.<p>

Artchi &eacute;tait r'v'nu d'la ville sus chutte motor-bike et avait donn&eacute; l'cheva &agrave; cachi &agrave; sa m&eacute;m&eacute;e.<p>

D'un autre bord j'aperchu Herbert, Dol et Jack qu'&eacute;thaient &agrave; d'viser et j'oui ieun d'eux qui s'faisait qu'avec touote des machines l&agrave; y s'ront obligis d'agrandir les routes et que l'rat s'ra hauchi pouor touos ces cacheurs de motor-bikes et de motos.<p>

Jack r&eacute;ponnit qu'avec d'la poudre de mine il aurait tot fait de soufflier foss&eacute;s et muthailles &agrave; bas et qu'il n'en co&ucirc;terait pon fort &agrave; la paraisse.<p>

J'esp&egrave;the que les siens du Comit&eacute; des Grandes Routes prendront l'avis de Jack!<p>
<p>
<div align="center">* * * * *</div><p>

Il y en qui s'font que Marie Hibou n'sait pon la maintchi de chein qui s'passe dans les paraisses. Eh, bein, pouor vos dithe la v&eacute;rith&egrave;t, chutte pouorre cr&eacute;athuthe de Marie Hibou en sait la maintchi pus qu'ouolle voudrait mettre sus la gazette ayant encouore assez d'avis pouor taithe sa becque car s'il est buan d'av&egrave;r une bord&eacute;e d'fun, tchique fais l'affaithe est pouss&eacute;e trop loin et touorne...... malpropre!<p>

V&egrave;r, j'sais bein chein qui s'passi la s&eacute;th&eacute;e du carnava dans la paraisse &agrave; mon biau cliochi mais &agrave; m'a'avis il aurait &eacute;t&eacute; mus d'faithe couomme l'buan rouai Dagobert qu'avait sa tchulotte &agrave; l'envers. Et je dirai que les siens qui fites chutte farce d'vraient av&egrave;r honte d'ieux m&ecirc;me, fouai de Marie Hibou. Opr&egrave;s touot ils auraient du av&egrave;r pu d'avis car dith&egrave;t farce est d'la saloperie, respect de vous.<p>

J'pouorrais p't'&ecirc;tre bein &eacute;ttouot vos dithe pouortchi qu'un motor s'n'alli dans les bouais &agrave; Rockmount iou que ch'tait mouins pliaisant qu'au jardin d'Olivet et j'pouorrais en raconter un p'tit but &agrave; l'entouor d'la motor-bike &agrave; Joe ou encouore chein qui s'passi.....<p>

Nennin, touote b&ecirc;te que j'sis par respect pouor m&eacute; m&ecirc;me j'aime mus taithe ma becque car &agrave; dithe la v&eacute;rith&egrave;t touot chunna s'rait d'la triste ridel&eacute;e et j'ai grand r'gret d'vais qu'il y en a qui n'peuvent pon lus amuser sans faithe une b&ecirc;te d'ieux par chein qu'ils craient &ecirc;tre des tricks bein jou&eacute;s.<p>
<p>
<div align="center">* * * * *</div><p>

D'ichin deux ou trais s'maines y s'en va av&egrave;r du nouv&eacute; dans une paraisse iou qui pourrait bein y av&egrave;r une &eacute;lection d'vant celle pouor D&eacute;put&eacute;.<p>

Ch'n'est pon des oui dithes mais la pure v&eacute;rith&egrave;t. N'en v'la assez de dit pouor anni&egrave;th.<p>

Je reste &egrave;s &eacute;coutes et quand l'temps s'ra v'nu j'en aurai un p'tit pus long &agrave; vos dithe &agrave; ce sujet.<p>

<br/>
<i><a href="gwdec.html">Caouain</a><br/>
31/10/1925<br/></i>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="gammvoc.html">Des gammes</a><p>
<li><a href="football5.html">L&eacute; Caouain et l'football</a> (1921)<p>
<li><a href="footballmatch.html">Un Football Match</a> (1922)<p>

<li><a href="football.html">L&eacute; football</a><p>
<li><a href="football3.html">Ph'lip and Merrienne on Football</a><p>
<li><a href="pmmuratti2.html">Le Muratti</a><p>
<li><a href="pmmuratti.html">Ph'lip va &egrave;s &quot;shows&quot; et au Muratti</a><p>
<li><a href="muratti1914cahouain1.html">Eh bein, gar&ccedil;ons, chute semaine j'ai une histouaithe &agrave; vos raconter</a><p>
<li><a href="muratti1914cahouain2.html">L'affaithe a tou&acirc;nn&eacute; justement comme je m'attendais</a><p>
<li><a href="pliaisifmh.html">Un plia&icirc;si bein vite p&acirc;ss&eacute;</a><p>

<li><a href="football4.html">L's &Ecirc;tchipes d&eacute; Football et lus m&ecirc;noms</a><p>
<li><a href="police2018.html">M'sage d'la Police entouor la Coupe du Monde 2018</a><p>
<li><a href="motor.html">Ma Motor-Bike</a><p>
<li><a href="motorbikecahouain.html">Si nou d'mande &egrave;s St. Ouennais si y-a du nouv&eacute; dans lus p&acirc;raisse</a><p>
<li><a href="motorbikecahouain2.html">L'autre Dimanche, il y r'eut oquo un rassembli&eacute;ment de ches machines-l&agrave;</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/cahouain_football.html by HTTrack Website Copier/3.x [XR&CO'2014], Tue, 15 Jul 2025 13:51:22 GMT -->
</HTML>

