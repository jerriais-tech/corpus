<HTML>

<!-- Mirrored from members.societe-jersiaise.org/geraint/jerriais/viertemp.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
<HEAD>
<TITLE>VIERS TEMPS.</TITLE>
<META  name="keywords" content="JÃ¨rriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<CENTER><font color="#215e21"><h2>VIERS TEMPS.</h2></font></CENTER>
<CENTER><TABLE><TR><TD>
<P>1.<p>
<P>Hon! Je n'sis pon de cheux qui craient<BR>
Que tout va pour le m&ucirc;s;<BR>
Mais, loin d'itai, je cr&eacute;, ma f&eacute;,<BR>
Que, tout buonn'ment, ni p&ucirc;s<BR>
Ni mains, tout va, talarigo,<BR>
Aux mill' diantr's, et je d'vine, -<BR>
Si nou n'y met quiqu' frein, - Jerri<BR>
Ne s'ra b&eacute;t&ocirc;t que ruine.<p>
<P>2.<p>
<P>Je m'rappell' du buon vier qu&eacute;riot<BR>
De feue Manon Moignard;<BR>
Je m'souveins du cutter c'mand&eacute;<BR>
Par feu captain' Perchard:<BR>
Et m'dirous q'nou z'est p&ucirc;s heureux,<BR>
Mad&eacute;, aniet q'nou z'a<BR>
Batiaux ov reux, carross's sans ch'vaux,<BR>
Et autr's b&ecirc;tis's coumm' chla?<p>
<P>3.<p>
<P>Pourqui et gambe et pid avons-je<BR>
Si ch&eacute; n'est pour marchi? -<BR>
Et '<a href="viagebus.html">bosse</a> et <a href="cmindfe.html">c'min d'f&eacute;</a>, - j'vo's l'd&eacute;mande, -<BR>
A qu'&ecirc;ch' peuv'nt-i servi,<BR>
Sinon &agrave; fair' des Angliais v'n&eacute;<BR>
Ichin happer nos sous,<BR>
Induir' le monde &agrave; gavachi,<BR>
Et faignans fair' de tous?<p>
<P>4.<BR>
Et ches <a href="steamers.html">Steamers</a>! ah, la mins&egrave;re<BR>
D'en av&eacute; jamais veu<BR>
Appr&eacute;chi d'nous, et ov lus reux,<BR>
Lus fichu brit et feu,<BR>
D'not' c&ocirc;te &eacute;cachi les paissons<BR>
Qui d'si buonn' soup' faisaient,<BR>
Et fricots &agrave; si buon marchi<BR>
Si souvent no's dounnaient.<p>
<P>5.<p>
<P>Et pis y-a ti' pas ches grands creux,<BR>
Qui n'sont que creux &agrave; rats,<BR>
Iou s's'ont enfonc&eacute;s les <a href="etats.html">Etats</a>:-<BR>
Quant &agrave; m&eacute;, je n'crains pas<BR>
De dir' que j's'rons par ieux, quiq' jour<BR>
Ou niet, tous engloutis,<BR>
Si y-a un trembli&eacute;ment de terre<BR>
Devant qui n'saient remplis.<p>
<P>6.<p>
<P>Et chu College et touos ses ma&icirc;tres<BR>
Et lus fichu latin,<BR>
Dans nos jeun's jours entendait-on<BR>
p&acirc;ler de tai gnolin?<BR>
Nou z'apprenait &agrave; li&egrave;re un p'tit,<BR>
A &eacute;crire et chiffrer;<BR>
Hon! nos buonn's gens, mais viyions donc, -<BR>
Qu'&ecirc;ch' p&ucirc;s dait-on d'mander.<p>
<P>7.<p>
<P>Et chu Le Feuvre &agrave; qui j'en veux<BR>
Quasi coumme &agrave; Pickrinne;<BR>
Pourqui &ecirc;tr' v'nu g&acirc;t&eacute; nos p'its<BR>
Et voul&eacute; fair' la mine,<BR>
L'affront&eacute;! qu'l'iau que nos anch&ecirc;tres<BR>
B&eacute;vaient n'&eacute;tait qu'put&eacute;,<BR>
Et q'not' sant&eacute; veut que j'prennions<BR>
Chell' qui veut n'os pur&eacute;<p>
<P>8.<p>
<P>Et y-a ses c&acirc;bl's mins dans les rues<BR>
Et au mitan d'la mer;<BR>
Pour fair' des gens des buts du monde<BR>
En clin-d'yi s'entr'p&acirc;ler;<BR>
Y-a chorchell'rie l&agrave; d'dans! - Quand m&ecirc;me,-<BR>
En avions-j' donc que faire?<BR>
Missis Godfray, post' dans panier, <BR>
Temps fut savait tous pliaire!<p>
<P>9.<p>
<P>Enfin les habits mins acht'heure,<BR>
Si chla ne m'affole pas!<BR>
Ben-gowns sont orts, et les buonn's brais<BR>
De corderoy min's bas.<BR>
Les veill's et ches chiers viers <a href="crassait.html">cr&acirc;ssets</a><BR>
Par Bals et Gas cachis -<BR>
Tout est si changi que, marjoingue -<BR>
Je n'sais pus iou j'en sis.<p>
<P>10.<p>
<P>Et sav&eacute; qu'ya des niais qui sont<BR>
Assez apperts pour dire<BR>
Que j'sis aveugle et radoteuse<BR>
Et les fais grand'ment rire!<BR>
Ri&eacute;s - ri&eacute;s! mais, - d'lautr' c&ocirc;t&eacute; d'la buoche<BR>
Che s'ra, - quand... mes buonn's gens!<BR>
A votr' tou' v'nus &agrave; m'n &acirc;ge ou f'rez<BR>
VOT' DEU' DES BUONS VIERS TEMPS.<p>
&nbsp;<p>

<i><a href="manuel.html">L</a>.</i>
</TD></TR></TABLE></CENTER>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="tems.html">Le Tems passai et le tems present</a><p>
<li><a href="achteu.html">L&eacute; Temps d'Achteu</a><p>
<li><a href="temppas2.html">Au temps pass&eacute;</a><p>

<li><a href="passet.html">L&eacute; Temps Pass&egrave;t</a><p>
<li><a href="passai.html">Le passa&iuml;, le pr&eacute;sent, et l'av'ni.</a><p>
<li><a href="memouaithes.html">M&eacute;mouaithes d'Aut'fais</a><p>
<li><a href="vierstemps.html">Les bouans viers temps</a><p>
<li><a href="progres.html">Le Progr&egrave;s</a><p>
<li><a HREF="gdfprogres.html">L&eacute; progr&eacute;s</a><p>
<li><a href="chiffres.html">Des chiffres du passer</a><p>
<li><a href="ptitsjours.html">En m&eacute;mouaithe d&eacute; mes p'tits jours</a><p>
<li><A HREF="100ans.html">Y'a chent ans</A><p>
<li><a href="pmgoodold.html">The Good Old Days</a><p>
<li><a href="jeunesse_laisney.html">Des Memouaithes De Ma Jeunesse</a><p>
<li><a href="gdfvierstemps.html">En m&eacute;mouaithe des bouans vi&egrave;rs temps!</a><p>
<li><a href="change100.html">Les changements q'ya yieu en Jerri</a><p>
<li><a href="reveelie.html">L&eacute; R&ecirc;ve</a><p>
<li><a href="betteroue.html">La Sornette de Bett&eacute; Rou&eacute;</a><p>
<li><a href="gdfchange.html">Tchi changements!</a><p>
<li><a href="gdfautfais.html">Aut'fais...</a><p>
<li><a href="gdfautfais2.html">Aut'fais</a><p>
<li><a href="gdfphlippe.html">Hommage &agrave; la m&eacute;mouaithe d&eacute; Ph'lippe d&eacute; Port&icirc;nf&eacute;</a><p>
<li><a href="gdf800.html">Ma jann&egrave;che m&eacute;morabl'ye</a><p>
<li><A HREF="esthepsi.html">Les Pllaintes d'Esth&eacute; P'si</A><p>
<li><a href="jeanne.html">Dans man jeanne temps</a><p>
</UL>
</FONT>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/viertemp.html by HTTrack Website Copier/3.x [XR&CO'2014], Tue, 15 Jul 2025 14:04:20 GMT -->
</HTML>
