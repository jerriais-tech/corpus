<HTML>

<!-- Mirrored from members.societe-jersiaise.org/geraint/jerriais/pmnumethos.html by HTTrack Website Copier/3.x [XR&CO'2014], Tue, 15 Jul 2025 13:59:09 GMT -->
<HEAD>
<TITLE>Les noms et les num&eacute;thos</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Les noms et les num&eacute;thos</h2>
Ph'lip et Merrienne distchutent<p></font></center><p>

Moussieu l'Editeu<p>

Anniet j'vos annonce la nouvelle que ma bordeuse est pliant&eacute;e. Ch'nest pas m&eacute; tch'en est tout-&agrave;-fait responsablye, car j'n'ai fait rein que d'mettre l&eacute; gouaino, laissant l'restant &agrave; man fils, le Bram, tch'est tr&eacute;jous pr&ecirc;t &agrave; v'nin &agrave; m'n aide et tch'avait fou&iuml; et pr&eacute;path&eacute; l'b&eacute;tchet. I'y'en a dans les chinq p&egrave;rques, Moussieu, et  dans man temps j'&eacute;thais fou&iuml; chenna dans un jour sans m'derangi, mais &agrave;ch'teu I'n'faut pas y penser, car man dos, mes gambes et mes bras 'tout manque. Quant &agrave; la Merrienne, tchi pouvait plianter tout l'jour sans s'l&acirc;ss&eacute;, oulle &eacute;thait bein d'la peine &agrave;ch'teu &agrave; l'ver une c&acirc;sse de toppeurs sans p&acirc;sler d'les plianter. Ch'est triste, mais, comme dis l'Recteur, ch'est la vie, et nou n'peut changi rein. Le Bram m'asseuthe qu'ses patates sont d'une sorte tch'est hardi e&ucirc;sive,  ch'est pourtchi j'esp&egrave;the de vos  en envier un p'tit fricot d'vant la fin d'Avri.<p>
Ach'teu, Moussieu, la Merrienne et m&eacute; j'avons p&acirc;sl&eacute; hardi de chein tch'a 'tait fait dans l'<a href="etats.html">Etats</a> chutte semaine, et la preumi&eacute; chose qu&eacute; j'voulons saver ch'est tch&egrave;sque les <a href="connetable.html">Conn&eacute;tablyes</a> s'en vont faithe de chu projet tchi lus donne l&eacute; pouv&eacute; de changi les noms de routes et des maisons et d'aver des num&eacute;thos partout pour  aidgi 'es porteux d'lettres ?<p>
'Ch'nest pas genant du tout,ma pou&ocirc;re femme' j'li dis, 'quand j'avions touos les deux liut la g&acirc;zette hier au s&eacute;. En Ville nou pou&ocirc;rrait vais de dr&ocirc;les d&eacute; choses et j'ne s'sais pas un mio surprint iun d'ches jours de vais la Place Pod&ecirc;tre au lieu d'la <a href="royal_square.html">Place Royale</a>, la Route Richardson au lieu de la <a href="rueddriethe.html">Rue d'Dri&egrave;the</a> et la Route Barette au lieu de Halkett Place. Mais dans la Campagne nou n'verra pas ches b&ecirc;tises-l&agrave; car nos Conn&eacute;tablyes sont d's hommes int&eacute;lligents. Chein qu'j' n'comprends pas ch'est comment que l'projet p&acirc;ssit par une si grand majorit&eacute;. A <a href="st_louothains.html">Saint Louothains</a>, par exemplye, le Jon Baudains 'tait du bouon bord, mais, ses deux D&eacute;put&eacute;s n'suivites pas s'n exemplye.'<p>
'Nan' ou dit 'et quand j'verrai l'Ernest L&eacute; Cornu, j'm'en vais vouler saver pourtchi. Mais, au mains, nou n'peut pas r'prochi nos r'pr&eacute;sentants &agrave; Saint Ou.'<p>
'Le Conn&eacute;tablye de <a href="ste_mathie.html">Sainte Mathie</a> et l'd&eacute;put&eacute; L'Bro d'<a href="st_cliement.html">Saint Cli&eacute;ment</a> &eacute;thaient &eacute;tout renvi&eacute; chu projet la t&ecirc;te de chu Hettich' ou continuit 'mais i'n'eutes pas l'support tchi m&egrave;thitaient. Mais ach'teu, bouonnehomme, &egrave;s-tu seux que j'n'&eacute;thons pas ich&icirc;n &agrave; <a href="st_ouen.html">Saint Ou</a> tchique jour un Conn&eacute;tablye tchi voudra r'nommer et num&eacute;thoter toutes les maisons. Tu peux craithe qu'ch'est du niolin, mais d'nos jours nou n'sait jamais tch&egrave;squ'i' peut s'arriver. Et si l'ordre v'nait tu s'sais forchi d'ob&eacute;&iuml;. Voudrais-tu vais la maison app'l&eacute;e num&eacute;tho treize Avenue de Portinf&eacute;, ou tchique autre nom fabritchi par le Conn&eacute;tablye?'<p>
'S'i' s'mettait dans la t&ecirc;te' ou continuit, 'd&eacute; faithe chein qu'la louai li p&egrave;mit les Tchillyettes d'veindraient des Vingtaines et les vi&egrave;rs noms comme L'Creux Baillot at l'Carrefour &egrave;s Vielles Filles dispathaitraient. La Mathe au Seigneur d'veindrait la Mathe au Conn&eacute;tablye et n'oublie pas que personne n'&eacute;thait un mot &agrave; dithe.'<p>
'Ah! Fiche nous la paix' j'li dis, 'et n'sais pas si imb&eacute;cile. Quant &agrave; m&eacute;, si tchique jour j'viyais un individu arriv&eacute; avec un &eacute;tch&egrave;lle pour affixer un num&eacute;tho ou un nom sus l&eacute; d'vant d'ma maison, je l'happ'thais par la p&eacute; du co, vyi comme j&eacute; si, et j'li mettrais la t&ecirc;te dans l'auge.'<p>
'Et tu'ithais en prison' ou dit.<p>
'Eh bein' je m'fis, 'quand j'ithais en prison, ch'l&agrave; n'me f'thait pas d'ma. Nou m'a dit qu'nous est bein raide nouorri l&agrave; avec d'la soupe touos les jours et du podin d'riz trais fais la s'maine. I'y a des livres &agrave; liethe et un bon s&egrave;rmon touos les dimanches, et si nou n'se trouve pas trop bein, le docteu vos met &agrave; l'<a href="gdfhopita.html">H&ocirc;pita</a>. Tch&egrave;sque un homme peut aver d'miyeu? I'pathait &eacute;tout que i'y a tr&eacute;jous tchiques femmes &agrave; la prison, mais je n'si pas trop seux s'i' peuvent s&eacute; m&ecirc;ler avec les hommes. I'faut qu'j'en p&acirc;sle au Recteur.'<p>
'As-tu fini?' ou d'mandit, 'ou as-tu ocquo tchiques fantaisies &agrave;  nos raconter, parsque j'crais tch'il est temps d'p&acirc;sler d'autre chose?'<p>
'P&acirc;sle si tu veur, bouonnefemme' j'li dis, 'mais n'oublie pas tch'il est b&eacute;t&ocirc;t temps pour souper.'<p>
'Comme touos l's hommes' ou dit, 'tu pense tr&eacute;jous &agrave; tan ventre. Mais j'avons ocquo tchiques minutes. J'sais bein qu&eacute; tu'es comme m&eacute;, Ph'lip. Quand t'ouvre la g&acirc;zette la preumi&eacute; chose qu'tu veur vais chn'est pas les mathiages ni les naissances, ch'est les d&eacute;c&egrave;s. Et sans doute tu'as r'm&egrave;rtchi qu'&agrave; prendre iun dans l'autre, les femmes vivent p&ucirc;s vieilles qu' l's hommes. Je n'sais pas pourtchi et pourtant, j'voudrais saver, car ch'est une chose tchi m'int&eacute;r&ecirc;sse hardi.'<p>
'I'y a p&ucirc;s d'une raison pour chenna' j'li dis, 'mais &eacute;coute bouonnefemme. J&eacute; sommes &agrave; bein pr&egrave;s d'la m&ecirc;me &acirc;ge, nos deux, mais n'te fait pas trop seuze que ch'es'sa m&eacute; tch'itha l'preumi&eacute; au  chim'ti&egrave;the. Quant &agrave; chein qu'tu'as dit, ch'est vrai, mais chn'est pas &ecirc;tonnant quand nou pense que  ch'est l'homme tch'a &agrave; g&acirc;gni les sous pour l&eacute; maintcheint d'sa femme et d'ses mousses: ch'est li tch'est responsablye pour l&eacute; loyer, pour l&eacute; r&acirc;t, pour les taxes et ch'est li tchi paie pour tout ch'que sa femme a sus l'co. Ch'est un  mithacyle qu'un homme mathi&eacute; vit si longtemps. S'i' y avait p&ucirc;s d'vi&egrave;rs gar&ccedil;ons et p&ucirc;s d'vieilles filles i' n'y &eacute;thait pas la main tchi tant de travas pour les entrepreneurs, et I'y &eacute;thait bein mains d'mins&egrave;the.'<p>
'Et si tu'avais rest&eacute; vi&egrave;r gar&ccedil;on' ou dit, 'tu n'&eacute;thais pas yeu tan fils &agrave; pliant&eacute; tes potates! Tais-t&eacute; et mange tan soup&eacute;.'<p>
<p>
<i><a href="lebrocq.html">Ph'lip</a></i> <br>
<I>6 February 1960</I>   <p>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pliaiches.html">Noms des Pliaiches en J&egrave;rri</a><p>
<li><a href="maison_noms.html">Tchiques noms d'ma&icirc;sons</a><p>
</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>

<!-- Mirrored from members.societe-jersiaise.org/geraint/jerriais/pmnumethos.html by HTTrack Website Copier/3.x [XR&CO'2014], Tue, 15 Jul 2025 13:59:09 GMT -->
</HTML>
