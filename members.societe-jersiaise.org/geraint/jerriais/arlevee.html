<HTML>

<!-- Mirrored from members.societe-jersiaise.org/geraint/jerriais/arlevee.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
<HEAD>
<TITLE>Une Arlev&eacute;e en Ville</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>



<center><font color="#215e21"><h2>Une Arlev&eacute;e en Ville</h2></font></center><br>
<p>
<center><font color="#215e21"><h2>Missis Gr&eacute;gesse Pas &agrave; Pas</h2></font></center><br>
<p>
<B>Acte I<br>
<p>
S'c&egrave;ne: Le Marchi &agrave; L&eacute;dghumes.<br>
<p>
</B>Bonjour Missis, j'apporte l'beurre<br>
Et deux-trois oeux que j'ai 'tai t'cheurre,<br>
Devant m'en v'nin, dans l'vier soyi;<br>
Commest-qu'i vent? Un ch'lin et d'mi!<br>
Pour dit&ecirc;ts oeux!! Pas pus? Pas pus?<br>
Est-ch 'l&agrave; un prix? j'en sue j'en sue.<br>
<p>
Tout d'bon, Missis, tchesqu'et vot' prix<br>
Pour ch&egrave; biaux oeux? Sans pus de d'vis<br>
Dites quarante sous: ch'est bouan marchi<br>
Et ou sy f'thais un biau profit!<br>
Ou n'voulez pas? A m&eacute;! A m&eacute;!<br>
Ch'nest pas un prix, d&eacute; vrai, d&eacute; vrai.<br>
<p>
<I>Ou s'en va &agrave; une autre vendraisse.<br>
<p>
</I>J'voudrais av&eacute; deux-trois oeux d'France<br>
Pour faithe d'la g&acirc;che; car, pour m&eacute;, j'pense<br>
Qu&eacute; l's'oeux d'Jerri sont bein trop bons<br>
Pour faithe servi. Combein qui sont?<br>
Ch'est vingt-deux sous? Qu'ch'est chi! Qu'ch'est chi! <br>
Prenez-en vingt. - Mais si, mais si!<br>
<p>
I' sont si p'tits, i n'ya qu'la cruque<br>
Et i n'sont bons qu' faithe des m'luques.<br>
I sentent la paille; y'en a d'g&acirc;t&eacute;s.<br>
Et vingt-deux sous! Oh bein mettez<br>
M'en une douzaine; de biaux, de biaux!<br>
Et pas des p'tits, des gros, des gros.<br>
<p>
Le beurre d&eacute; d'hors; combein qu'ilest?<br>
Si n'tait pas chi. - Eh, j'en prendrais<br>
Y'une ou deux livres. - Pour la servante<br>
Car ou'l en mange!- T'ch'est qu'tu nos chante?<br>
Ch'est vingt-treis sous; chest trop, chest trop,<br>
J'n'en aithai pas. Prix fo! prix fo!<br>
<p>
L&agrave;, mettez l'z'oeux dans man pann'yi;<br>
Faut qui s'saient biaux; - N'en v'la un p'tit<br>
Et j'ne l'veur pas! - Ah dame, quand j'paye<br>
J'veur av&eacute; d't'chi qu&eacute; nou piesse vaie,<br>
Y'en a t'i douze? Ch'est bein, ch'est bein,<br>
Achteu je m'envais; A-d'main, a-d'main.<br>
<p>
<I>Ou s'en va, marchant en grandes engamb&eacute;es, hors du marchi.<br>
<p>
</I>J'ai yeu la chance; ou s'est tromp&eacute;e<br>
Et j'ai treize oeux; N&eacute; v'l&agrave; ds brai&egrave;s,<br>
Ch'est y'i qui m'crie, ou veut sen oeu;<br>
Mais me v'la horte, j'sis sauve achteu,<br>
Et j'lai bein jou&euml;e; v&ecirc;the d'g'ha, v&ecirc;the d'g'ha,<br>
Oh comme j'en ri, haha! haha!!<br>
<p>
<B>Acte II<br>
<p>
Sc&egrave;ne I: Les Etab'yes<br>
<p>
</B>Bonso&euml;r, bouannes gens, v'la du biau temps<br>
Mais t'chi poussi&egrave;the; - tout est en blianc.<br>
O&ugrave;est qu'est man fils? l'&eacute;thaites-ou's veu?<br>
Pas ervenu? Il 'tai tout seu.<br>
S'sait i'perdu? Nennin, nennin<br>
Et m&eacute; qu'attends; - Le v'chin. Le v'chin.<br>
<p>
Mais o&ugrave;est que tu t'tcheins don man gar&ccedil;on?<br>
V'la pus d'une heuthe que j't'attendons. -<br>
N'm'interromps pas; o&ugrave;est don tu'&eacute;tais?<br>
L&agrave; ramasse vite tuos mes patch&eacute;s.<br>
Noufait, laisse-les; tan g'h'va, tan g'h'va;<br>
Va l'ramass&eacute;, mais va, mais va.<br>
<p>
T'chest don q'tu dit? Le g'h'va est l'yi&eacute;<br>
D'pis unquart d'heuthe; - et d'j&acirc;tre - pouort&eacute;;<br>
Fallait me l'dithe, si j'l'avais su<br>
J'ssaimes &agrave; m'yi&eacute; qu'min, quasi acheteu,<br>
Met mes patchets en d'vant,en d'vant,<br>
Pas souos les pids; souos l'banc, souos l'banc.<br>
<p>
L'pann'yi &agrave; beurre, va t'en l'cherchi<br>
I dait &ecirc;tre l&agrave;; oui, ch'est l&agrave; li<br>
Apporte-m'l&eacute;, et ne l'ch&acirc;que pas<br>
Car y'a d'z'oeux d'France; tu les cass'as,<br>
L&egrave;ve le pann'yi, passe-l&eacute;, passe-l&eacute;<br>
Par en dri&egrave;the; &agrave; m&eacute;, &agrave; m&eacute;.<br>
<p>
<I>Missis Gr&eacute;gesse d'vise entre haut et bas et s'met vite dans un coin.<br>
<p>
</I>T'chet qu'ente l&agrave;? Missis Tcheutreuss,<br>
Pour un passage. Qu'ou prenje la <I>buss</I>.<br>
O&ugrave; p&egrave;ze bein trop pour v'nin ov' nous,<br>
L'querre n'est pas fort, i cass'ait d'sous.<br>
N't&eacute; montre pas, muche-t&eacute;, muche-t&eacute;<br>
Dri&egrave;the chutte vanne:... Ou t'v&eacute;! Ou t'v&eacute;!<br>
<p>
<I>Ou n'buoge pas pour deux minutes, et ou'l &ecirc;pie, et enfin ou r'veint dans l'bel.<br>
<p>
</I>Oh par bonheur! la r'v&eacute;la horte,<br>
Ou n'ma pas veue dri&egrave;the chutte porte,<br>
J'tais bein muchie: - Gar&ccedil;on, d&ecirc;halle<br>
D&eacute; d'souos ta venne - Oh qu&eacute; tu'es sale!<br>
Tu'es plien d'poussi&egrave;the; va t'en, va t'en<br>
Bein vite t'ess'cou&eacute;, Rondement! Rondement!<br>
<p>
<B>Sc&egrave;ne II: Oquo &egrave;s Etab'yes<br>
<p>
</B><I>La m&ecirc;me et sa couosine qu'oul a veu pass&egrave; dans la rue. Sans fils l'attend aupi du querre et lis crie d'temps en temps.<br>
<p>
</I>Bonso&euml;r couosine, et coummest-que tu'es?<br>
Ch'est un r'nouv&eacute; pour m&eacute; d't&eacute; vais.<br>
Et vos esfants, sont-i' touos forts?<br>
Nou n'vos vait pon, - n'ya q'quant nou sort<br>
Et ch'est sis rare... - M´v'chin, m&eacute; v'chin,<br>
Ch'est l'Frank qui m'crie: - J'vais v'nin, j'vais v'nin.<br>
<p>
Sus vos patates,avous fait bein?<br>
Car pour de nous, j'n'avons fait rein,<br>
Mais sus nos b&ecirc;tes? - Oh, pas tant pi&egrave;the,<br>
I' n'faut pas s'pliaindre... - Eh peux-tu t'taithe,<br>
Oui don, ouai-tu? J'm'en veins, j'm'en veins.<br>
Veur-tu bein t'taithe? Tchi train! Tchi train!<br>
<p>
Et vot' neu g'h'va, coummest qui fait?<br>
Peut-i' trott&eacute;? A-t-i' chopp&eacute;?<br>
D'pis qu'ou l'avez... - N'crie pas si haut<br>
Eche que n'ou n'peut s'entre dithe deux mots<br>
Sans que tu be&ucirc;les: "V&eacute; t'en, V&eacute; t'en."<br>
Eh bein j'm'en veins: Attend, attend!<br>
<p>
<I>Ou ch&acirc;que de main ov' sa couosine qui s'en r'va.<br>
<p>
</I>Faut que j'men-&acirc;ge: A la pr&eacute;chienne...<br>
Mes compliments... - Oh las! Tchi peine<br>
A embertchi; Tchein don le g'h'va<br>
Car s'i bouogeait j'tcherrais &agrave; pliat;<br>
Bon, m&eacute; v'la bein - O&ugrave;est-qu'tu'es? O&ugrave;est-qu'tu'es? <br>
L&agrave;, i r'est hors; Oh mais! Oh mais!<br>
<p>
Mais chu gar&ccedil;on, o&ugrave;est qu'i s'tchein don?<br>
M&eacute; v'la toute pr&ecirc;te et s'il tai bon<br>
D's'en v'nin achteu - Et mais le v'la<br>
Pour tchest q'tu r'garde? tchest qu'il y r'a?<br>
Mais v&eacute; t'en don; Ecoute, &ecirc;coute,<br>
V&eacute; t'en tout d'suite; &agrave; route, &agrave; route.<br>
<p>
T&ecirc;te sans chervelle, tch'est qu'tu'oubliyais?<br>
Jamais tu n'prends tout dans une fais.<br>
Ch'n'est pas comme m&eacute;, JAMAIS j'n'oublie<br>
La moindre chose... - Man parapluie?<br>
Est-i possib'ye? Perdu! Perdu!<br>
Oh trouve m&eacute; l&eacute;: L'as tu? L'as tu?<br>
<p>
Eche ilo li? montre m'l&eacute; don;<br>
Ch'n'est pas l&agrave; l'mein, mais... - il est bon,<br>
Et quasi neu; - Tu n'as pon l'temps<br>
De le r'port&eacute;, <I>met l&eacute; souos l'banc</I>.<br>
I'vaut bein l'mein. - V&egrave;the d'g'ha, v&egrave;the d'g'ha,<br>
Ch'n'est qu'une &ecirc;change - I f'tha, I f'tha.<br>
<p>
<I><a href="pwluce.html">P.W. Luce</a><br>
<p>
</I><p>



&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="pmville2.html">Merrienne va en Ville</a><p>
<li> <a href="samedi_arlevee.html">Chein que-j'vi en Ville eun Samedi arl&eacute;v&egrave;e</a><p>
<li><a href="villegj.html">La Ville</a><p>

<li><a href="pmville.html">La Ville et les boutiques</a><p>
<li><a href="vacance.html">Des vacances en Ville</a><p>
<li><a href="villedranmatique.html">Tchi ville dranmatique!</a><p>
<li><a href="pmvoleurs.html">Merrienne et les voleurs en Ville</a><p>

<li><a href="paindemijour.html">Le demi-jour de cong&eacute;</a><p>
</UL>
</FONT>



&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/arlevee.html by HTTrack Website Copier/3.x [XR&CO'2014], Tue, 15 Jul 2025 14:01:34 GMT -->
</HTML>
