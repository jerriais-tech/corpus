<HTML>
<HEAD>
<TITLE>Douard Pailloche surprend sa soeu'</TITLE>
<META  name="keywords" content="Jèrriais, Jersey language, langue jersiaise">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Douard Pailloche surprend sa soeu'</h2></font></center><p>
&nbsp;<p>

<i><P>SC&Egrave;NE - Une tchuisine</P>
<P>Une tablye, deux tchaithes, et sur la tablye une g&acirc;zette et un mio d'couotuthe.</P>
<P>Douard Pailloche entre et s'assied aupr&egrave;s d'la tablye, prend la g&acirc;zette et &eacute;tant pr&eacute;otchup&eacute; se met &agrave; la li&egrave;the chein-d'sus-d'sous.</P></i>
<P>&nbsp;&nbsp;</P>
<P>&nbsp;</P>
<center>
<TABLE CELLSPACING=0 BORDER=0 CELLPADDING=4 WIDTH=80%>
<TR><TD WIDTH="19%" VALIGN="TOP">
<P><I>Douar'</I></TD>
<TD WIDTH="81%" VALIGN="TOP">
<P>I' s'en va &ecirc;tre grand temps que j'li diche tout d'm&ecirc;me. Et je n'sais pas comment m'y prendre. La Jane sen va faithe du tra&icirc;n. Oulle a tr&eacute;jous 't&eacute; bouanne envers m&eacute;. Jamais homme n'a ieu une soeu comme lyi. Mais je n'pouvons pas filer comme je sommes. J'avons d'la peine &agrave; nouer les deux buts! Et d'pis qu'j'ai d&egrave;couvert que iune de ches femmes-l&agrave; a un 't&egrave; mouoch&eacute; d'sous jn'ai pas fait un d'gout d'bouan sens. I' faut que j'd&ecirc;couvre la tchelle que ch'est! Si tout est au nom d'la fille, tant mus ; mais si ch'est la bouannefemme qu'a les herpins et bain v'l&agrave;! Tch'est qu'la hardelle me vaut? Mais d'un sens ou l'autre i'faut qu' je l'diche &agrave; la Jane.</TD>
</TR>
<TR><TD WIDTH="19%" VALIGN="TOP">
<P>&nbsp;</TD>
<TD WIDTH="81%" VALIGN="TOP">
<I><P>(Jane entre, s'assied &agrave; la tablye et prend sa couotuthe)</I></TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Tch'est don qu'tu &egrave;s &agrave; barbelotter &agrave; tan tout seu?</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Rain, j'tais &agrave; li&eacute;the les vendues &agrave; Harold Benest.</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Ov la g&acirc;zette chein-d'sus-d'sous? Tu es auffait!</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Je n'lavais pas r'mertchi.</TD>
</TR>
<TR><TD WIDTH="19%" VALIGN="TOP">
<P>&nbsp;</TD>
<TD WIDTH="81%" VALIGN="TOP">
<I><P>(Un silence)</I></TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Jane! </TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Eh, bain!</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>J'ai tchiquechose &agrave; t'dithe.</TD>
</TR>
<TR><TD WIDTH="19%" VALIGN="TOP">
<I><P>Jane.</I></TD>
<TD WIDTH="81%" VALIGN="TOP">
<P>Eh bain, dis-l&eacute;!</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Ch'est qu' j&eacute; n'sai pon comment m'y prendre a vrai dithe.</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Ch'n'est pas qu'tu aies ieu &agrave; accepter des rembours de rente?</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Nan!</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Tu pathais mins&eacute;thablye. Tu ne s'sais pas prins dans tchique d&eacute;cr&egrave;t, par malheur?</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Nan!</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Personne ne s'sont pas sauv&egrave;s d'Jerri sans t'payi?</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Nan!</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Tch'est qu'i' peut y aver don?</TD>
</TR>
<TR><TD WIDTH="19%" VALIGN="TOP">
<I><P>Douar' </I></TD>
<TD WIDTH="81%" VALIGN="TOP">
<I><P>(ov un grand soupi)</I> I'a - I'ya -I'ya - que j'cherche une femme! L&agrave;!</TD>
</TR>
<TR><TD WIDTH="19%" VALIGN="TOP">
<I><P>Jane </I></TD>
<TD WIDTH="81%" VALIGN="TOP">
<I><P>(trantchill&eacute;ment)</I> Oh! si' n'y a qu' ch'la! I'n'y en manque pas par ilo.</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>V'l&agrave; qui n'te d&ecirc;range pas pus qu'chenna?</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Et pourtchi que v'l&agrave; qui m'troubliethai?</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>J'pensais que tu pouorais - que tu voudrais rester comme tu &egrave;s.</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Eh mais, je l'veurt ettou, bain seux! Et j'y restethai, ne t'g&ecirc;ne pas. J'ai tr&eacute;jous trouv&eacute; l'moyen d'les m&ecirc;nagi, les femmes que j'avons ieu &agrave; travaillyi pour nous. Chette-chin f'tha comme les autres. Oulle ob&eacute;itha, j'en ra&icirc;ponds!</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<I><P>(ch&acirc;tchant la t&ecirc;te)</I> Je crains bain qu'nouffait! Pas chutte feis.</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Mais quand j'te dis qu'si! Et pourtchi qu'tu la veurt chette-chin? Pour m&acirc;ter?</TD>
</TR>
<TR><TD WIDTH="19%" VALIGN="TOP">
<I><P>Douar' </I></TD>
<TD WIDTH="81%" VALIGN="TOP">
<I><P>(soupithant)</I> Ah! tu n'comprends pas, Jane. Ch'nest pas une femme de journ&eacute;e que j'veurs, ch'est une femme! Une femme &agrave; - mathier. Comprends-tu? Je m'fais vyi, et -</TD>
</TR>
<TR><TD WIDTH="19%" VALIGN="TOP">
<I><P>Jane </I></TD>
<TD WIDTH="81%" VALIGN="TOP">
<I><P>(ov un grand brait)</I> Ah! de gr&acirc;ce! Te mathier! Et m&eacute;, tch'est qu'j&eacute; d'veindrai?</TD>
</TR>
<TR><TD WIDTH="19%" VALIGN="TOP">
<I><P>Douar' </I></TD>
<TD WIDTH="81%" VALIGN="TOP">
<P>Mathyie t&eacute; ettout!</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Taisous vi&egrave;r achocre! Ou z'&ecirc;tes fo, absolument, &agrave; votre &acirc;ge! Ch'n'est pas une femme qu'i' vos faut, ch'est un tchuthateu!</TD>
</TR>
<TR><TD WIDTH="19%" VALIGN="TOP">
<I><P>Douar' </I></TD>
<TD WIDTH="81%" VALIGN="TOP">
<I><P>(d'visant haut)</I> Jane! ne t'emporte pas! J't&eacute; dis que j'cherche femme, et femme je trouvethai. Faut qu'tu en prenje tan parti!</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Et que j'paque mes telles? Ah j'en verrons d'autres! Mem laissi d&ecirc;plianter par une affront&eacute;e p'tite garce qui t'a enchorchel&eacute;? J'l'&ecirc;cras'sai pust&ocirc;t, la p'tite tcherouagne!</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<I><P>(m&acirc;rri)</I> Assez! Pas un aut'e mot, ou j'avons dispute. Je n't&eacute; permettrai pas de p&acirc;ler d'm&ecirc;me de ta f&ucirc;tuthe belle soeu! </TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Ma belle soeu! Ah! attends que j'la trouve, ma fututhe belle-soeu! J'li montrethai si une femme qui passe sa vie &agrave; &ecirc;conomiser et &agrave; coyer sus touos les sens pour un pamph&ecirc;que de fr&ecirc;the, s'en va c&eacute;der sa pliaiche sans montrer ses grins. Et tch'est qu'ou pouorrait bein &ecirc;tre chute cr&eacute;atuthe-l&agrave;?</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Eh, bain, v'la justement! Je n'sais pas latchelle des deux que j'm'en vais prendre. Chenna d&eacute;pend -</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>Oh! Yen a deux! Vraiment tu n'y vais pas &agrave; p'tit coup! Eh bain am&egrave;ne les toutes les deux, je s'sai pr&ecirc;te &agrave; les r'chever. Je crai r&eacute;element qu'tu &agrave; r'dotter!</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Mais, Jane - </TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<P>En v'la assez sus chu point-l&agrave;! Ne me r'dis pas un autre mot! J'm'en vais m'couochi.</TD>
</TR>
<TR><TD WIDTH="19%" VALIGN="TOP">
<P>&nbsp;</TD>
<TD WIDTH="81%" VALIGN="TOP">
<I><P>(Jane sort dans une futhie.)</I></TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Ah, j'savais bain qu'i'y aithait des fyerwuks. Mais enfin tant pi&egrave;the, je n'peux pas laissi une fortune comme chenna m'&ecirc;capper quand je n'ai qu'&agrave; -</TD>
</TR>
<TR><TD WIDTH="19%" VALIGN="TOP">
<I><P>Jane </I></TD>
<TD WIDTH="81%" VALIGN="TOP">
<I><P>(rentrant)</I> As-tu laquet&eacute; l'poulaillyi?</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<P>Oui, oui, oui.</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<I><P>(continuant ses r&eacute;flexions)</I> Si j'allais vaie lus homme-d'affaithes, je pouorrais p't'&ecirc;tre sans faithe mine de rain -</TD>
</TR>
<TR><TD WIDTH="19%" VALIGN="TOP">
<I><P>Jane</I></TD>
<TD WIDTH="81%" VALIGN="TOP">
<I><P>(rentrant)</I> Soigne de mettre la catte dehors!</TD>
</TR>
<TR><TD WIDTH="19%" VALIGN="TOP">
<I><P>Douar'</I></TD>
<TD WIDTH="81%" VALIGN="TOP">
<I><P>(continuant)</I> Mais bah, la ni&egrave;t peut-&ecirc;tre me portetha conseil. Je m'otchupthai de tout chenna d'main. Ch'est de s'couochi. <I>(Exit.) </I></TD>
</TR>
</TABLE>
</center>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
