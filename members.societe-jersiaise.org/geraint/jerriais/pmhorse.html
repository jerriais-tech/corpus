<HTML>

<!-- Mirrored from members.societe-jersiaise.org/geraint/jerriais/pmhorse.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
<HEAD>
<TITLE>Ph'lip backs a horse</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>Ph'lip backs a horse</h2>
and Merrienne overeats</font></center><p>

Moussieu l'Editeu,<br/>
<br/>
Ne v'la b&eacute;t&ocirc;t trais s'maines que je n'vos avais pas &ecirc;crit, et j'pense ben qu'ou voudrez sav&eacute; si j'sommes ocquo en sant&eacute;, la Merrienne et m&eacute;.<br/>
<br/>
Eh ben, oui dj'&agrave;. Je n'pouvons pas nos pliandre p&ucirc;s qu'chonna. Il est vrai qu'la bouonnefemme eut une mauvaise attaque d'indigestion dans la niet du jour de <a href="nouevoc.html">Nou&euml;</a>, mais ch'tait d'sa faute. J'avais biau l'y dithe d'n'&ecirc;tre pas si gourmande et qu'ou paiethait pour, oulle avalait d's'assi&eacute;t&eacute;s tchi m'faisaient peux, et quand j'la vit d'mand&eacute; une traisi&egrave;me fais pour du podin, j'tais ven seux qu'y'&eacute;thait des pliaintes p&ucirc;s tard.<br/>
<br/>
Quant &agrave; m&eacute;, j'ai yeu une assez mauvaise bord&eacute;e &eacute;tout, car le jour de l'an, j'sautit jusqu'&agrave; Pi&eacute;mont pour vais les courses. Y faisait une fraid d'tchan, et y v'nait d's'achies tchi vos trempaient &agrave; la p&eacute;, et comme me dit la Merrienne quand je r'vint, j'&eacute;thais tait ben m&ucirc;s assis aupi d'man feu.<br/>
<br/>
V'l&agrave; tchi se r'p&acirc;sait, mais j'n'ai pas ocquo yeu l'couothage de l'y dithe que j'perdit une pi&egrave;che d'&ecirc;tchu &egrave;s courses. J'gagit s&ucirc;s un bidet tchi tait v'nu <a href="dgernesy.html">d'Jern&eacute;si</a>, car j'me faisais se&ucirc;x tchi n'&eacute;thait pas tait am'n&eacute; un tait but pour rain. J'ai dans l'id&eacute;e qu'la qu&eacute;dolle est ocquo &agrave; t&acirc;chi d'gallop&eacute; dans l's'envithons d'Pi&eacute;mont, mais en tout cas ch'est qu'ou f'thait m&ucirc;s au c&acirc;gnon d'une grande tch&eacute;thue qu'&agrave; saut&eacute; des foss&eacute;s.<br/>
<br/>
J'n'avons pas fait hardi d'chais r&ecirc;solutions ch'tann&eacute;e, car quand j'en p&acirc;slit &agrave; la bouonnefemme, ou dit s&egrave;quement qu'j'en avais fait dans les v&icirc;ngt-ch&icirc;nq y'a un an et que j'n'en avais pas gard&eacute; yunne pour p&ucirc;s d'tch&icirc;nze jours. V'l&agrave; tchi m'fit m&acirc;rri un mio, et j'l'y dit qu'oulle en avait fait autant.<br/>
<br/>
&quot;Tu'avais d&eacute;cid&eacute; de n'b&egrave;the pas tant d't&acirc;sses de tais,&quot; j'l'y dit, &quot;mais j'n'ai jamais r'mertchi qu'tu coyais d's&ucirc;s.&quot;<br/>
<br/>
&quot;Tait ta b&egrave;que,&quot; ou s'fit. &quot;Ch'n'est qu'quand ma pou&ocirc;re t&ecirc;te me fait ma, que j'prends une t&acirc;sse de tais. Et quand j's'y pr&icirc;nse dans l'estouma, n'y'a rain tchi m'sou&ocirc;lage comme chonna. Mais d'pis qu'tu'as des r'proches &agrave; m'faithe au sujet d'man tais, explique m&eacute; pourtchi qu'tu fume acquo chutte sale vieille pipe, tch'&icirc;nfecte, apr&egrave;s qu't'avais promint d'l'envi&eacute; s&ucirc;s la maie. J't'ai veu m&ecirc;me &ecirc;copi s&ucirc;s l'tapis dans l'bouon parleux, salope que tu'es.&quot;<br/>
<br/>
&quot;Ch'est ma sant&eacute;, la fum'thie,&quot; j'l'y dit, &quot;L&eacute; docteu m'asseuthit qu&eacute; si j'tchittais &agrave; fum&eacute; j'n'en &eacute;thais pas pour longtemps.&quot;<br/>
<br/>
&quot;Eh ben,&quot; ou dit, &quot;d'pis qu'ch'est d'm&ecirc;me, j'n'en r'p&acirc;sl'lons pas, mais ch'est l&eacute; qu'menchement d'l'ann&eacute;e, et y faut faithe tchique r&ecirc;solution.&quot;<br/>
<br/>
&quot;Tch&egrave;sque tu sug&egrave;the?&quot; j'l'y d'mandit.<br/>
<br/>
&quot;Eh ben,&quot; ou dit, &quot;tchique chose tchi n&eacute; s'sa pas trop difficile pour autchun d'nos deux. M&eacute;, j'n'&icirc;thai pas en ville p&ucirc;s d'une fais par mais, car ch'est tr&eacute;jous d&ecirc;penser des sous, et t&eacute; tu n'sortithas pas l's&eacute; sans m'dithe ou&egrave;sque tu t'en vas. Mais pas d'mensonges ou ben tu t'en r'pentithas. Est-che accord&eacute;?&quot;<br/>
<br/>
Tch&egrave;sque un homme pouvait faithe sinon dithe oui?<br/>
<br/>
<i><a href="lebrocq.html">Ph'lip</a></i><br/>
<i>Morning News 5/1/1949</i><br/>

&nbsp;<p>

<font size="2">

<I>Viyiz &eacute;tout:</I><p>

<ul>
<li><a href="courses.html">&Egrave;s courses</a><p>
<li><a href="pmcourses.html">Les Courses</a><p>
<li><a href="pmcourses2.html">Ph'lip va &egrave;s courses</a><p>
<li><a href="pmcourses3.html">Pas d'chance &egrave;s courses</a><p>
<li><a href="coursespliemont.html">Les Courses &agrave; Pli&eacute;mont</a><p>
<li><a href="pmpoint.html">Ph'lip Wants to go to the Point to Point</a><p>
<li><a href="pmserclye.html">La serclye, le Chantgni et les courses</a><p>
<li><a href="dreg_honts.html">Les &#147;Dreg Honts&#148;</a><p>
<li><a href="hunt.html">Le Caouain va au Hunt</a><p>
</ul>
</font>

&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises" title="D'&egrave;rtou &egrave;s Pages J&egrave;rriaises"></a><p>

</BODY>

<!-- Mirrored from members.societe-jersiaise.org/geraint/jerriais/pmhorse.html by HTTrack Website Copier/3.x [XR&CO'2014], Tue, 15 Jul 2025 13:59:20 GMT -->
</HTML>

