<HTML>
<HEAD>
<TITLE>A M' l'Editeu d'la &quot;Nouvelle Chronique.&quot;</TITLE>
<META  name="keywords" content="JÃ¨rriais, Jersey language, langue jersiaise">
<META  name="description" content="J&egrave;rriais: la langue d'J&egrave;rri.">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

<center><font color="#215e21"><h2>A M' l'Editeu d'la &quot;Nouvelle Chronique.&quot;</h2></font></center><p>

Eh bein man Mess Bisson, qu'est cou criyies des f&ecirc;tes? Si je vos d'mande chutte question la, ch'nest pas pour vous a m'la r&ecirc;pondre, chest pour vos montr&eacute; que j'ai formai m'nidaie d'sus et que je n'cherche qu'&agrave; vos la dithe; j'em sis adreschi a vous, car y patheais que nous n'gaunne rein de s'adreschi a Mess Le Feuvre, y l'est presque perdu dans des mod&egrave;les de bathiaux et nou za d'la peine a l'vais achteuze.<br/>
<br/>
Quest cou criyiez des f&ecirc;tes? eh bein j'men vais vos l'dithe, si ou voulais bein me l'permettre: je sort&icirc;mes de siez nous, dans la sethaie du 6, ma femme et m&eacute; avec tuous les marmots, ah chest cou l'est bein arranghie not' <i>van</i>, yia des bancs et des couesins en pieumme de poule que Louisa a sauvai depis que je soummes mathiais, tout est bein arranghi pour quant y yia des th&eacute;s es Chapelles; quand j'pense es vieilles gens, je m'en gratte la t&ecirc;te, et je m'imagine les vais sus la selle b&acirc;thi&egrave;the, l'un en dri&egrave;the de l'autre; eh bein, quand j'y pense j'ai pithi de yieux; nos v'la m&eacute; et ma femme et tuous l'esfants assis dans not' <i>van</i> sus des bancs tuous quosinais et allant quedaine sus la grande route de <a href="la_trinnete.html">la Trintai</a>, pour arriv&eacute; en temps en Ville pour vais les illuminations.<br/>
<br/>
La prumi&egrave;the chose qui nos frappi che fut l'Moulin d'la Ville tout &ecirc;luminai; h&eacute;las ouest qu'est l'temps qui fallait des soudars a l'gard&eacute;, les temps sont changhies, l'pain est a buoun marchi achteu, et nou peut av&eacute; des <i>hot-rolls</i> pour <i>breakfirst</i> au m&ecirc;me prix.<br/>
<br/>
En arrivant siez Braie, coumme je disons, tuous les esfants se minrent a criai <i>my hie!</i> car ne v'la tout l'anghiais qui savent, y n'savaient gu&egrave;the qu'est qu'yiavait par ailleurs dans la ville; pus haut dans Bath Street, yiavait des &eacute;telles et d'autres ramassies qui pathaissaient assais bein; mais je dis a Louisa d'attendre a vais les marchiers, et ou verrait de tchi b&eacute;, chest Mousieu Gruchy qu'est a la t&ecirc;te, me fisge, et je sis seux qui vos a &eacute;luminai tout chounna coumme y faut, toutes les arches et le <i>d&ocirc;me</i> sethont &ecirc;luminais &agrave; l'&ecirc;lectricitai.<br/>
<br/>
Quand je vinmes endrait l'marchi, ah je me sentais bein p'tit, j'&eacute;rais voulu &ecirc;tre siez nous, ch&eacute;tait triste &agrave; vais; les marchiers! ieunne des seules administrations qui paient bein, et la vais de m&ecirc;me oubliai; pus tard nou m'dit que ch&eacute;tait pour ne pas fondre le beurre qui avait restai dans les panniers a Mrs. Nicolle et que les oeux &eacute;thaient tai a maintchi couies par la caleu, s'il avaient &eacute;luminai coumme j'entends; et vrainment je fini par dithe que ch&eacute;tait bein pensait de la par du pr&eacute;sident.<br/>
<br/>
Dans le <i>Square</i>, la Cour n'avait pon grosse meinne, y yiavait quicque sorte d'&ecirc;m&acirc;nue en <i>gas</i>, nou nos dit que chetait des coumettes, mais ma femme et m&eacute; je n'ava&icirc;mes pon oquo veu ditais paissons.<br/>
<br/>
Coumme dans le cas des Marchiers, je nos &eacute;ta&icirc;mes fiais sus l'Club au bas du <i>Square</i>, et je f&ucirc;mes longtemps a j'ensai en cherchant la raison, les autres faies le Club &eacute;tait diversement b&eacute; mais chutte faie, rein du tout, et pis j'erpens&icirc;mes es puoures m&eacute;dgians qui avaient perdu une trentaine de louis dernieth'ment.<br/>
<br/>
Je veinmes tout d'un coup endrait Mess Jones, le kienc&acirc;lyi, sa boutique &eacute;tait bein belle; le gardin du <i>Weigh-bridge</i> &eacute;tait tout &agrave; fait b&eacute;, l'Esplanade et <i>Gloster Street</i> &eacute;taient ravissants.<br/>
<br/>
L'<a href="gdfhopita.html">Hopita</a> et la Parade &eacute;taient tout chein qui yiavait de miyieu dans toute la Ville, et les esfants n'ont fait qu&eacute; d'en p&acirc;l&eacute; d&eacute;pis et continuethont a l'faithe pour cheinquante ans, si vivent; je rest&icirc;mes coumme des estemperches, tous ext&acirc;siais et tous &ecirc;bahis en viant chutte scaine-la devant nous, car tout chounna valait la peine de vais; jusqu'&agrave; la <i>Vilette</i> qu'en &eacute;tait toute j'en sai comment, j'avais biau li ch&acirc;tchi la bride oul tai coumme si oul avait tai fitchie a sa terraie, y l'y fallait vais aitou.<br/>
<br/>
J'etais bein content d'av&eacute; prins touos les esfants jusqu'au baby de deux mais, qui &eacute;tait tout fi et tout content et pathessait comprendre tout - j'entends quicqu fais sa m&eacute;maie dithe qu'il est pus avisai que san p&egrave;the, et je l'crai, je'tais d'm&ecirc;me aitou a s'nage, mais j'en ai perdu hardi a vieillyi; et pis toutes les m&eacute;maies ont une grosse idaie de lus baby; pour ervenin &agrave; la parade, je fumes une bounne volaie la a <i>stand by to never mind</i>, coumme je dis quicq fais, car ch&eacute;tait si b&eacute; a vais.<br/>
<br/>
J'erveinmes par la rue de l'H&ocirc;pita, par la S&ecirc;tounnerie et par la <a href="rueddriethe.html">rue de Dri&egrave;the</a>, je v&icirc;mes la procession avec des torches, des batiaux sus rouelles et de <i>dr&ocirc;les</i> de femmes avec des longues robes toutes bianches, je les v&icirc;mes descendre de lus v&eacute;tuthes aupr&egrave;s d'la f&egrave;te et Louisa s'apperchut qu'ils avaient des neithes br&egrave;s souos lus patuoilles de bianches robes, oul' tai pour en p&acirc;l&eacute; au Conn&eacute;table mais je lis dis d'nen dithe rein.<br/>
<br/>
Dans la rue de Dri&egrave;the la boutique es <a href="grandeboutique.html">Messieux d'Gruchy</a> &eacute;tait quicq chose a s'en rappl&eacute;, yavait en grandes lettres &quot;Long live the white rose and the May&quot; entre ma femme et l'esfants il en faisaient &quot;une bianche rose dans l'mais d'Mai,&quot; l'Arcade tai bein belle, qui longueu cou pathessait avait? <i>my hy!</i> oquoth une fais.<br/>
<br/>
Les boutiques &agrave; Noel et Porter valaient la peine de vais - et tout bein countai, tout &eacute;tait bein b&eacute;, mais yia une chose que je n'p&ucirc;mes pas vais, ma femme et ma grande fille, oul &agrave; huit ans et d'mi, 'taient tr&eacute;jous &agrave; m&eacute; d'mand&eacute; pour le <i>weding present</i>, mais j'avais biau cherchi partout pour, je n'en v&icirc;mes rein du tout.<br/>
<br/>
Je sort&icirc;mes de la ville vier les onze heuthes et je nos en 'r'veinnent siez nous, comme de buons vieirs paysans que j'soummes, che n'est pas par aucune chose, mais chest seimpi&eacute;ment pour dithe, j'&eacute;tions bein contents mais bein lassais de not' viage, la <i>Vilette</i> pathessait de m&ecirc;me aitou, - l'auluouge sounnait meingneit quand je frumais la porte de s'n&ecirc;table; je nos en all&icirc;mes nos quochi, je n'ava&icirc;mes pas besoin d'&ecirc;tre berchies pour nos endormi, je tch&icirc;mes, tuous pi&acirc;t coumme g&acirc;che, car j'avons l'habitude de nos quochi quand 'tai les poules et de nos l'v&eacute; quand 'tai yieux aitou; dans les fermes chest du matin que le jour se g&acirc;gne.<br/>
<br/>
<i>Lias,<br/>
La Trintai,</i><br/>
<i>Chu 13 Juillet 1893<br/>
</i><br/>
<br/>

&nbsp;<p>
<FONT SIZE=2>
<I>Viyiz &eacute;tout:</I><p>
<UL>
<li><a href="charlesiii.html">L&eacute; Rouai Charles III, Duc d&eacute; Nouormandie</a><p>
<li><a href="duc.html">La Reine L&icirc;zab&eacute; II, Duc d&eacute; Nouormandie</a><p>
<li><A HREF="rouoyale.html">J&egrave;rriais: Langue Rouoyale!</A><p>
<li><a href="queen.html#jerriais">Dgieu Sauve L&eacute; Rouai</a> - God Save the King<p>
<li><a href="reine2001.html">La V&icirc;site d'la Reine, not' Duc, en 2001</a><p>
<li><a href="contcherant.html">D'scendante du Contch&eacute;rant</a><p>
<li><a href="gdfhonmage.html">Honmage au Duc d&eacute; Nouormandie</a><p>
<li><a href="vicvisit.html">La Visite de la Reine en Gesry, l&eacute; 2 d'Stembre 1846</a><p>
<li><a href="palais.html">Eune visite au Palais</a><p>
<li><a href="destinne.html">Not' Destinn&eacute;e</a><p>
<li><a href="rchardii.html">Chu tr&ocirc;ne royal de Rou&eacute;s</a><p>
<li><a href="princecharles2.html">La vie d&#8217;un futur Rouai travailleux</a><p>
<li><a href="reine_en_jaune.html">La Reine en jaune</a><p>
<li><a href="acrostiche_jubilaithe.html">Acrostiche Jubilaithe</a><p>
<li><a href="rouoya.html">Du vocabulaithe Rouoya</a><p>

</UL>
</FONT>

&nbsp;<p>

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a>

</BODY>
</HTML>
