<HTML>
<HEAD>
<TITLE>Des l&eacute;dgeunmes organniques</TITLE>
<META  name="keywords" content="Jèrriais, language, langue, produits biologiques, organic produce, organic farming, agriculture, organic vegetables, Channel Islands, îles anglo-normandes">
</HEAD>
<body bgcolor="#ffffff" text="#000000" alink="#00FF40" link="#6BB12C" vlink="#215e21">

<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>


<center><font color="#215e21"><h2>Des l&eacute;dgeunmes organniques</h2></font></center><p>

<P>&nbsp;</P>
<CENTER><A HREF="ledgvoc.html"><IMG SRC="patates.jpg" WIDTH=117 HEIGHT=100 border=0></A></CENTER>
<P>&nbsp;</P>

<CENTER><TABLE><TR><TD>
N&eacute; v'ch&icirc;n eune bo&ecirc;t&eacute;e d'l&eacute;dgeunmes organniques.<br>
Ch'est tout ch'qu'i'y'a d'bou&ocirc;n pouor l'envithonnement.<br>
J&eacute; n'les acate ni dans tchique p'tite boutique<br>
Ni dans l'sup&egrave;rmarchi, mais nou les vend<p>

Drait d&eacute; d'dans l'clios. N'y'a rein d'miyeur, j&eacute; crais,<br>
Qu'un bieau pr&eacute;sent tchi veint drait d'la natuthe.<br>
Les l&eacute;dgeunmes sont tchultiv&eacute;es sans engrais<br>
Artificiel, et nou dit tch'i' sont puthes.<p>

Ch'est qu'nou-s'&ecirc;prouve d&eacute; netti toutes les t&egrave;rres,<br>
D'sa&ucirc;ver not' ieau, d&eacute; prot&eacute;gi not' pays.<br>
Les l&eacute;dgeunmes veues dans les sup&egrave;rmarchi&egrave;rs<br>
N'valent vra&icirc;nment pon la maintchi d'chutte bo&ecirc;t&eacute;e.<p>

Ch'est bein a&icirc;si d'&egrave;rch&eacute;ver ch&acirc;que s&eacute;maine<br>
Eune telle bo&ecirc;t&eacute;e plieinne d&eacute; l&eacute;dgeunmes d'nos clios,<br>
Et s'i' n'sont pon trop belles - v&eacute;the, i' sont plieinnes<br>
D'bou&ocirc;nt&eacute; et d'go&ucirc;t. Est-che vra&icirc;nment d'mander trop?<p>

Mais tch'est qu'i'y'a dans chutte bo&ecirc;te organnique?<br>
Y'a des patates, d'la bette et m&ecirc;me des tchoeurs,<br>
Des courgettes et des piments exotiques,<br>
Tchiques ouongnons et c&acirc;rottes. Ch'est tout ch'qu'nou veurt!<p>
&nbsp;<p>
<i><a href="jerpoem.html">Geraint Jennings</a><br>
Ju&icirc;n 2000<p></i>

</TD></TR></TABLE></CENTER>

<P>&nbsp;</P>
<font size="2">
<i>Viyiz &eacute;tout:</i><p>
<ul>
<li><a href="ledgvoc.html">Les ledgeunmes en J&egrave;rriais</a><p>
<li><a href="fermethie.html">La f&egrave;rmethie en J&egrave;rriais</a><p>

<li><a href="ledgeunmes.html">Les L&eacute;dgeunmes dans la tchu&icirc;sinne</a><p>
<li><a href="fritvoc.html">Les frits en J&egrave;rriais</a><p><p>
<li><a href="marrow.html">L&eacute; Gros V&egrave;rt M'lon</a><p>
<li><a href="pmledgeunmes.html">Merrienne et ses ledgumes</a><p>
</ul>
</font>


&nbsp;<p>
<a href="../jerriais.html" target="_top"><img align=middle src="pagesjerriaises.jpg" width=600 height=60 border=0 alt="Les Pages J&egrave;rriaises"  title="D'&egrave;rtou &egrave;s Pages J&egrave;rriaises"></a><p>

</BODY>
</HTML>
